{
  "surah": "Al-Qaari'a",
  "surah_number": 101,
  "tafsir": [
    {
      "ayah": 1,
      "tafsir": "یہ سورت مکی ہے اور اس میں قیامت کے احوال، اعمال کے وزن اور ان کی جزا و سزا کا بیان ہے۔ ¤ (آیت 1){ اَلْقَارِعَةُ:’’قَرَعَ يَقْرَعُ قَرْعًا‘‘} (ف) شدت کے ساتھ دروازہ کھٹکھٹانا۔ {’’ اَلْقَارِعَةُ ‘‘ ’’ الطَّاۤمَّةُ ، الصَّاۤخَّةُ ، اَلْحَاۤقَّةُ ، الْغَاشِيَةِ ‘‘} اور {’’ الْوَاقِعَةُ ‘‘ } کی طرح قیامت کا ایک نام ہے، کیونکہ صور کی آواز کانوں اور دلوں بلکہ ہر چیز کے ساتھ شدت سے ٹکرائے گی، حتیٰ کہ اس آواز کی وجہ سے زمین اور پہاڑ بھی ایک دوسرے سے ٹکرا جائیں گے،جیساکہ فرمایا: « وَ حُمِلَتِ الْاَرْضُ وَ الْجِبَالُ فَدُكَّتَا دَكَّةً وَّاحِدَةً » [ الحآقۃ : ۱۴ ] ’’اور زمین اور پہاڑوں کو اٹھایا جائے گا، پس دونوں ٹکرا دیے جائیں گے، ایک بار ٹکرا دینا۔‘‘"
    },
    {
      "ayah": 2,
      "tafsir": "(آیت 3،2) {مَا الْقَارِعَةُ (2) وَ مَاۤ اَدْرٰىكَ مَا الْقَارِعَةُ:} یعنی وہ {’’ اَلْقَارِعَةُ  ‘‘} کیا ہے؟ کس قدر عجیب اور کتنی خوف ناک ہے ؟ تجھے کس چیز نے معلوم کروایا کہ وہ ’’قارعہ‘‘ کیا چیز ہے؟ یعنی وہ اتنی عظیم الشان اور عجیب و غریب ہے کہ مخلوق میں سے کوئی اس کی شدت و عظمت جانتا ہی نہیں کہ تجھے بتائے۔ ہاں، اللہ تعالیٰ سب کچھ جانتا ہے، اس لیے اس نے خود ہی اگلی آیت میں اپنے فضل سے اس کا کچھ حال بیان فرما دیا۔"
    },
    {
      "ayah": 3,
      "tafsir": "(آیت 3،2) {مَا الْقَارِعَةُ (2) وَ مَاۤ اَدْرٰىكَ مَا الْقَارِعَةُ:} یعنی وہ {’’ اَلْقَارِعَةُ  ‘‘} کیا ہے؟ کس قدر عجیب اور کتنی خوف ناک ہے ؟ تجھے کس چیز نے معلوم کروایا کہ وہ ’’قارعہ‘‘ کیا چیز ہے؟ یعنی وہ اتنی عظیم الشان اور عجیب و غریب ہے کہ مخلوق میں سے کوئی اس کی شدت و عظمت جانتا ہی نہیں کہ تجھے بتائے۔ ہاں، اللہ تعالیٰ سب کچھ جانتا ہے، اس لیے اس نے خود ہی اگلی آیت میں اپنے فضل سے اس کا کچھ حال بیان فرما دیا۔"
    },
    {
      "ayah": 4,
      "tafsir": "(آیت 4) {يَوْمَ يَكُوْنُ النَّاسُ كَالْفَرَاشِ الْمَبْثُوْثِ:’’اَلْفَرَاشُ‘‘} اسم جنس ہے، مفرد کے لیے {’’فَرَاشَةٌ‘‘} آتا ہے، پروانے۔ یعنی جس طرح پروانے بے شمار تعداد میں ایک دوسرے کے گرد اڑتے، گھومتے اور آپس میں ٹکراتے ہوئے آگ کی طرف تیزی سے جا رہے ہوتے ہیں اسی طرح سب لوگ ایسی ہی پریشانی اور تیزی کے ساتھ میدان محشر میں بلانے والے کی طرف جائیں گے، جیساکہ فرمایا: «خُشَّعًا اَبْصَارُهُمْ يَخْرُجُوْنَ مِنَ الْاَجْدَاثِ كَاَنَّهُمْ جَرَادٌ مُّنْتَشِرٌ (7) مُّهْطِعِيْنَ اِلَى الدَّاعِ » [ القمر : 8،7 ] ’’ان کی نظریں جھکی ہوں گی، وہ قبروں سے نکلیں گے جیسے وہ پھیلی ہوئی ٹڈیاں ہوں۔ پکارنے والے کی طرف گردن اٹھا کر دوڑنے والے ہوں گے۔‘‘ اور فرمایا : « مُهْطِعِيْنَ مُقْنِعِيْ رُءُوْسِهِمْ لَا يَرْتَدُّ اِلَيْهِمْ طَرْفُهُمْ وَ اَفْـِٕدَتُهُمْ هَوَآءٌ» [ إبراہیم : ۴۳ ] ’’اس حال میں کہ تیز دوڑنے والے، اپنے سروں کو اوپر اٹھانے والے ہوں گے، ان کی نگاہ ان کی طرف نہیں لوٹے گی اور ان کے دل خالی ہوں گے۔‘‘ اور فرمایا : «يَوْمَىِٕذٍ يَّتَّبِعُوْنَ الدَّاعِيَ لَا عِوَجَ لَهٗ » [ طٰہٰ : ۱۰۸ ] ’’اس دن وہ پکارنے والے کا پیچھا کریں گے، جس کے لیے کوئی کجی نہ ہوگی۔‘‘ اور وہاں پہنچ کر بھی انھیں قرار نہیں ہوگا، بلکہ اسی طرح بے قرار و بے تاب بھاگتے پھریں گے، فرمایا : « يَوْمَ يَفِرُّ الْمَرْءُ مِنْ اَخِيْهِ … لِكُللِّ امْرِئٍ مِّنْهُمْ يَوْمَىِٕذٍ شَاْنٌ يُّغْنِيْهِ» [ عبس : ۳۴ تا ۳۷ ] ’’جس دن آدمی اپنے بھائی سے بھاگے گا … اس دن ان میں سے ہر شخص کی ایک ایسی حالت ہوگی جو اسے (دوسروں سے) بے پروا بنا دے گی۔‘‘"
    },
    {
      "ayah": 5,
      "tafsir": "(آیت 5) { وَ تَكُوْنُ الْجِبَالُ كَالْعِهْنِ الْمَنْفُوْشِ: ’’اَلْعِهْنُ‘‘} اُون یا رنگین اُون۔ {’’ الْمَنْفُوْشِ ‘‘} دھنکی ہوئی۔ قیامت کے دن پہاڑ دُھنک کر اون یا روئی کے گالوں کی طرح کر دیے جائیں گے، جیساکہ فرمایا : « وَ يَسْـَٔلُوْنَكَ عَنِ الْجِبَالِ فَقُلْ يَنْسِفُهَا رَبِّيْ نَسْفًا » [ طٰہٰ : ۱۰۵ ] ’’اور وہ تجھ سے پہاڑوں کے متعلق سوال کرتے ہیں، تو کہہ دے کہ میرا رب انھیں خوب اچھی طرح دُھنک کر رکھ دے گا۔‘‘ چونکہ پہاڑ سرخ، سیاہ، سفید اور بے شمار رنگوں والے ہیں، اس لیے جب وہ دُھنکے جائیں گے تو رنگی اور دھنکی ہوئی اُون کی طرح ہو جائیں گے۔قیامت کے دن پہاڑوں پر گزرنے والے مختلف احوال کے لیے دیکھیے سورئہ نبا (۲۰) کی تفسیر۔"
    },
    {
      "ayah": 6,
      "tafsir": "(آیت 6) {فَاَمَّا مَنْ ثَقُلَتْ مَوَازِيْنُهٗ: ’’مَوَازِيْنُ‘‘ ’’مِيْزَانٌ‘‘} کی جمع ہے ،ترازو۔ مراد ترازو کے پلڑے ہیں۔ تفصیل کے لیے دیکھیے سورۂ اعراف ( ۸،۹) کی تفسیر۔ اس کے بعد اعمال کا وزن ہوگا۔ {’’ مَنْ ثَقُلَتْ مَوَازِيْنُهٗ ‘‘} ( جس کے پلڑے بھاری ہوگئے ) سے مراد نیکیوں کے پلڑے ہیں۔"
    },
    {
      "ayah": 7,
      "tafsir": "(آیت 7) {فَهُوَ فِيْ عِيْشَةٍ رَّاضِيَةٍ: ’’عَاشَ يَعِيْشُ عَيْشًا وَمَعَاشًا وَ عِيْشَةً وَ مَعِيْشَهً‘‘} (ض) زندگی والا ہونا۔ {’’ عِيْشَةٍ ‘‘ ’’فِعْلَةٌ‘‘} کے وزن پر مصدر ہے، جو حالت اور کیفیت پر دلالت کرتا ہے، تو {’’ عِيْشَةٍ ‘‘} زندگی کی حالت۔ {’’ رَاضِيَةٍ ‘‘ ’’رَضِيَ يَرْضٰي رِضًا‘‘} (س) سے ہے، یہاں {’’ رَاضِيَةٍ ‘‘} بمعنی {’’ ذَاتُ الرِّضَا‘‘} ہے، یعنی خوشی والی زندگی، جیسے {’’ تَامِرٌ‘‘} کھجور والے کو اور {’’لَابِنٌ‘‘} دودھ والے کو کہا جاتا ہے۔"
    },
    {
      "ayah": 8,
      "tafsir": "(آیت 9،8) { وَ اَمَّا مَنْ خَفَّتْ مَوَازِيْنُهٗ …: ’’ هَاوِيَةٌ ‘‘ ’’هَوٰي يَهْوِيْ هُوِيًّا‘‘} (ض) گرنا۔ {’’ هَاوِيَةٌ ‘‘} کا لفظی معنی گڑھا ہے جس میں گرا جائے، مراد جہنم ہے۔ {’’ فَاُمُّهٗ ‘‘} ’’اس کی ماں‘‘ مراد اس کا ٹھکانا ہے، جس طرح ماں اپنے بچے کو گود میں جگہ دیتی ہے۔"
    },
    {
      "ayah": 9,
      "tafsir": "(آیت 9،8) { وَ اَمَّا مَنْ خَفَّتْ مَوَازِيْنُهٗ …: ’’ هَاوِيَةٌ ‘‘ ’’هَوٰي يَهْوِيْ هُوِيًّا‘‘} (ض) گرنا۔ {’’ هَاوِيَةٌ ‘‘} کا لفظی معنی گڑھا ہے جس میں گرا جائے، مراد جہنم ہے۔ {’’ فَاُمُّهٗ ‘‘} ’’اس کی ماں‘‘ مراد اس کا ٹھکانا ہے، جس طرح ماں اپنے بچے کو گود میں جگہ دیتی ہے۔"
    },
    {
      "ayah": 10,
      "tafsir": "(آیت 10) ➊ {وَ مَاۤ اَدْرٰىكَ مَاهِيَهْ: ’’ مَاۤ اَدْرٰىكَ ‘‘} کے ساتھ سوال اس کی ہولناکی نمایاں کرنے کے لیے ہے۔ ¤ ➋ { ’’ مَاهِيَهْ ‘‘} اصل میں {’’مَا هِيَ‘‘} ہے، وہ کیا ہے؟ یاء کے فتحہ کی حفاظت کے لیے وقف کے وقت اس کے بعد ساکن ہاء لگا دیتے ہیں، اسے ہائے وقف کہتے ہیں جو ملا کر پڑھیں تو گر جاتی ہے۔ بعض قراء ملا کر پڑھنے کی صورت میں بھی اسے باقی رکھتے ہیں ۔"
    },
    {
      "ayah": 11,
      "tafsir": "(آیت 11) {نَارٌ حَامِيَةٌ: ’’ حَامِيَةٌ ‘‘ ’’حَمِيَ يَحْمٰي حَمْيًا‘‘} (س) (گرم ہونا) سے اسم فاعل ہے، یعنی وہ ہاویہ صرف ایک بے انتہا گہرا گڑھا ہی نہیں بلکہ سراسر آگ ہے، جو سخت گرم ہے۔ ابوہریرہ رضی اللہ عنہ فرماتے ہیں کہ رسول اللہ صلی اللہ علیہ وسلم نے فرمایا : [ نَارُكُمْ جُزْءٌ مِّنْ سَبْعِيْنَ جُزْءًا مِّنْ نَارِ جَهَنَّمَ ] [ بخاري، بدء الخلق، باب صفۃ النار وأنھا مخلوقۃ : ۳۲۶۵] ’’تمھاری آگ جہنم کی آگ کے ستر (۷۰) حصوں میں سے ایک حصہ ہے۔‘‘ اللہ ہمیں اس سے محفوظ رکھے۔ (آمین)"
    }
  ]
}