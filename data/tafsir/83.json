{
  "surah": "Al-Mutaffifin",
  "surah_number": 83,
  "tafsir": [
    {
      "ayah": 1,
      "tafsir": "(آیت 1) { وَيْلٌ لِّلْمُطَفِّفِيْنَ: ’’اَلتَّطْفِيْفُ‘‘} ماپ یا تول میں کمی کرنا۔ ماپ تول کے علاوہ لین دین کے جتنے بھی دیگر پیمانے ہیں ان میں کمی بھی {’’اَلتَّطْفِيْفُ‘‘} ہے۔ {’’اَلطَّفِيْفُ‘‘} بالکل تھوڑی سی چیز کو کہتے ہیں۔ ’’صاع‘‘ بھرا ہوا ہو، مگر پورا بھرنے سے کم ہو تو اس کمی کو {’’طَفَّ الصَّاعُ‘‘} کہتے ہیں۔ چونکہ ماپ تول میں کمی کرنے والا کوئی بڑا مال نہیں چراتا بلکہ تھوڑی سی چیز چراتا ہے، اس لیے اسے {’’اَلْمُطَفِّفُ‘‘} کہتے ہیں۔ یہ فعل کمینگی کی انتہا ہے اور اس بات کی دلیل ہے کہ اتنی تھوڑی تھوڑی چیز کی چوری کرنے والا شخص بڑا مال اڑانے سے بھی پرہیز کرنے والا نہیں، صرف اپنی کم ہمتی یا پکڑے جانے کے خوف سے اتنی چوری پر صبر کیے بیٹھا ہے، ورنہ اس کی طبیعت کے فاسد ہو جانے اور امانت سے خالی ہو جانے میں کوئی کمی باقی نہیں رہی۔ اللہ تعالیٰ نے اس فعل شنیع کاا ارتکاب کرنے والوں کو {’’ وَيْلٌ ‘‘} کی وعید سنائی ہے، جس کا معنی ہلاکت ہے۔ آخرت میں ہونے والی ہلاکت کا تو کچھ شمار ہی نہیں، اس کی کچھ تفصیل اسی سورت میں آرہی ہے، اگرچہ وہ مکذبین (جھٹلانے والوں) کے لیے ہے، مگر یہ فعل بھی آخرت کی تکذیب ہی سے سرزد ہوتا ہے، جبکہ دنیا میں اس سے ہونے والی ہلاکت رسول اللہ صلی اللہ علیہ وسلم نے بیان فرمائی، حدیث لمبی ہے، اس کا ایک فقرہ یہ ہے : [ وَلَمْ يَنْقُصُوا الْمِكْيَالَ وَالْمِيْزَانَ، إِلاَّ أُخِذُوْا بِالسِّنِيْنَ، وَشِدَّةِ الْمَؤُوْنَةِ،، وَجَوْرِ السُّلْطَانِ عَلَيْهِمْ ] [ ابن ماجہ، الفتن، باب العقوبات : ۴۰۱۹ ] ’’جو قوم بھی ماپ تول میں کمی کرتی ہے اسے قحط سالیوں، سخت مشقت اور حکمرانوں کے ظلم کے ساتھ پکڑ لیا جاتا ہے۔‘‘شیخ البانی رحمہ اللہ نے مستدرک حاکم کی سند کی وجہ سے اس حدیث کو حسن کہا ہے۔ [ دیکھیے سلسلۃ الأحادیث الصحیحۃ : ۱۰۶ ] شعیب علیہ السلام کی قوم پر عذاب کا ایک سبب یہ بھی تھا۔ ¤ تنبیہ : ترمذی کی روایت کہ’’ویل جہنم کی ایک وادی ہے … ‘‘ صحیح نہیں۔ [ دیکھیے ضعیف ترمذي، سورۃ الأنبیاء : ۳۳۸۹ ]"
    },
    {
      "ayah": 2,
      "tafsir": ""
    },
    {
      "ayah": 3,
      "tafsir": ""
    },
    {
      "ayah": 4,
      "tafsir": "(آیت 4) { اَلَا يَظُنُّ اُولٰٓىِٕكَ … :} یعنی اگر وہ سمجھتے کہ ہمیں ایک دن پیش ہو کر حساب دینا ہے تو کبھی ماپ تول میں کمی نہ کرتے۔"
    },
    {
      "ayah": 5,
      "tafsir": "(آیت 6،5) { لِيَوْمٍ عَظِيْمٍ … :} ’’ایک بڑے دن کے لیے‘‘ بڑا دن اس لیے کہ اس کی مقدار ہی پچاس ہزار سال ہے۔ (دیکھیے معارج : ۴) اور اس لیے بھی بڑا ہے کہ پیشی عام عدالت میں بھی گھبراہٹ کا باعث ہوتی ہے، اس دن تو رب العالمین کے سامنے پیش ہونا ہوگا۔ مقداد بن اسود رضی اللہ عنہ سے روایت ہے کہ میں نے رسول اللہ صلی اللہ علیہ وسلم سے سنا، آپ نے فرمایا : [ تُدْنَی الشَّمْسُ يَوْمَ الْقِيَامَةِ مِنَ الْخَلْقِ حَتّٰی تَكُوْنَ مِنْهُ كَمِقْدَارِ مِيْلٍ فَيَكُوْنُ النَّاسُ عَلٰی قَدْرِ أَعْمَالِهِمْ فِي الْعَرَقِ، فَمِنْهُمْ مَنْ يَّكُوْنُ إِلٰی كَعْبَيْهِ وَمِنْهُمْ مَنْ يَّكُوْنُ إِلٰی رُكْبَتَيْهِ وَمِنْهُمْ مَنْ يَّكُوْنُ إِلٰی حَقْوَيْهِ وَ مِنْهُمْ مَنْ يُّلْجِمُهُ الْعَرَقُ إِلْجَامًا قَالَ وَ أَشَارَ رَسُوْلُ اللّٰهِ صَلَّی اللّٰهُ عَلَيْهِ وَسَلَّمَ بِيَدِهِ إِلٰی فِيْهِ ] [مسلم، الجنۃ و صفۃ نعیمھا، باب في صفۃ یوم القیامۃ …: ۲۸۶۴ ] ’’قیامت کے دن سورج مخلوق کے قریب ہو جائے گا یہاں تک کہ ان سے ایک میل کی مقدار کی طرح ہوگا۔ تو لوگ اپنے اعمال کے اندازے کے مطابق پسینے میں ہوں گے، جو ان میں سے بعض کے ٹخنوں تک ہوگا، بعض کے گھٹنوں تک، بعض کی کمر تک اور بعض کو پسینا لگام کی طرح لگام ڈال لے گا۔‘‘ اور رسول اللہ صلی اللہ علیہ وسلم نے اپنے ہاتھ کے ساتھ اپنے منہ کی طرف اشارہ فرمایا۔‘‘ ابن عمر رضی اللہ عنھما کی روایت میں ہے کہ رسول اللہ صلی اللہ  علیہ وسلم نے اس دن کانوں کے نصف تک پسینے کا ذکر کرتے ہوئے یہ آیت پڑھی : « يَوْمَ يَقُوْمُ النَّاسُ لِرَبِّ الْعٰلَمِيْنَ» ’’جس دن لوگ رب العالمین کے لیے کھڑے ہوں گے۔‘‘ [ بخاري، التفسیر، باب : «یوم یقوم الناس…» : ۴۹۳۸ ]"
    },
    {
      "ayah": 6,
      "tafsir": "(آیت 6،5) { لِيَوْمٍ عَظِيْمٍ … :} ’’ایک بڑے دن کے لیے‘‘ بڑا دن اس لیے کہ اس کی مقدار ہی پچاس ہزار سال ہے۔ (دیکھیے معارج : ۴) اور اس لیے بھی بڑا ہے کہ پیشی عام عدالت میں بھی گھبراہٹ کا باعث ہوتی ہے، اس دن تو رب العالمین کے سامنے پیش ہونا ہوگا۔ مقداد بن اسود رضی اللہ عنہ سے روایت ہے کہ میں نے رسول اللہ صلی اللہ علیہ وسلم سے سنا، آپ نے فرمایا : [ تُدْنَی الشَّمْسُ يَوْمَ الْقِيَامَةِ مِنَ الْخَلْقِ حَتّٰی تَكُوْنَ مِنْهُ كَمِقْدَارِ مِيْلٍ فَيَكُوْنُ النَّاسُ عَلٰی قَدْرِ أَعْمَالِهِمْ فِي الْعَرَقِ، فَمِنْهُمْ مَنْ يَّكُوْنُ إِلٰی كَعْبَيْهِ وَمِنْهُمْ مَنْ يَّكُوْنُ إِلٰی رُكْبَتَيْهِ وَمِنْهُمْ مَنْ يَّكُوْنُ إِلٰی حَقْوَيْهِ وَ مِنْهُمْ مَنْ يُّلْجِمُهُ الْعَرَقُ إِلْجَامًا قَالَ وَ أَشَارَ رَسُوْلُ اللّٰهِ صَلَّی اللّٰهُ عَلَيْهِ وَسَلَّمَ بِيَدِهِ إِلٰی فِيْهِ ] [مسلم، الجنۃ و صفۃ نعیمھا، باب في صفۃ یوم القیامۃ …: ۲۸۶۴ ] ’’قیامت کے دن سورج مخلوق کے قریب ہو جائے گا یہاں تک کہ ان سے ایک میل کی مقدار کی طرح ہوگا۔ تو لوگ اپنے اعمال کے اندازے کے مطابق پسینے میں ہوں گے، جو ان میں سے بعض کے ٹخنوں تک ہوگا، بعض کے گھٹنوں تک، بعض کی کمر تک اور بعض کو پسینا لگام کی طرح لگام ڈال لے گا۔‘‘ اور رسول اللہ صلی اللہ علیہ وسلم نے اپنے ہاتھ کے ساتھ اپنے منہ کی طرف اشارہ فرمایا۔‘‘ ابن عمر رضی اللہ عنھما کی روایت میں ہے کہ رسول اللہ صلی اللہ  علیہ وسلم نے اس دن کانوں کے نصف تک پسینے کا ذکر کرتے ہوئے یہ آیت پڑھی : « يَوْمَ يَقُوْمُ النَّاسُ لِرَبِّ الْعٰلَمِيْنَ» ’’جس دن لوگ رب العالمین کے لیے کھڑے ہوں گے۔‘‘ [ بخاري، التفسیر، باب : «یوم یقوم الناس…» : ۴۹۳۸ ]"
    },
    {
      "ayah": 7,
      "tafsir": "(آیت 7تا11) { كَلَّاۤ اِنَّ كِتٰبَ الْفُجَّارِ لَفِيْ سِجِّيْنٍ … : ’’ كَلَّاۤ ‘‘} یعنی یہ بات ہر گز نہیں کہ تم جس طرح چاہو اللہ کے احکام کی نافرمانی کرتے ہوئے ماپ تول میں کمی کرتے رہو اور وہ وقت ہی نہ آئے کہ تم سے اس ظلم کے متعلق باز پرس ہو۔ نہیں، بلکہ نافرمان لوگوں کا اعمال نامہ سجین میں ہے۔{’’ سِجِّيْنٍ ‘‘ ’’سِجْنٌ ‘‘} سے مبالغہ ہے، جس کا معنی قید خانہ ہے۔ قاموس میں ہے : {’’اَلسِّجِّيْنُ الدَّائِمُ الشَّدِيْدُ‘‘} یعنی دائمی سخت قید۔ یہ وہ کتاب ہے جس میں ہمیشہ جہنم میں رہنے والوں کے نام اور ان کے اعمال محفوظ ہیں (گویا یہ دائمی قید والوں کا رجسٹر ہے)، کیونکہ اللہ تعالیٰ نے خود{’’ سِجِّيْنٍ ‘‘} کی وضاحت کی ہے کہ وہ {’’ كِتٰبٌ مَّرْقُوْمٌ ‘‘} یعنی ایک واضح لکھی ہوئی کتاب ہے، جس میں کوئی کمی بیشی یا ردّ و بدل نہیں ہو سکتا کہ کوئی نام یا عمل داخل کر دیا جائے یا مٹا دیا جائے۔ {’’ وَيْلٌ يَّوْمَىِٕذٍ لِّلْمُكَذِّبِيْنَ ‘‘} سے معلوم ہوا کہ ماپ تول میں کمی کرنے والے درحقیقت قیامت کے دن پر ایمان نہ رکھنے کی وجہ سے ایسا کرتے ہیں۔"
    },
    {
      "ayah": 8,
      "tafsir": "(آیت 7تا11) { كَلَّاۤ اِنَّ كِتٰبَ الْفُجَّارِ لَفِيْ سِجِّيْنٍ … : ’’ كَلَّاۤ ‘‘} یعنی یہ بات ہر گز نہیں کہ تم جس طرح چاہو اللہ کے احکام کی نافرمانی کرتے ہوئے ماپ تول میں کمی کرتے رہو اور وہ وقت ہی نہ آئے کہ تم سے اس ظلم کے متعلق باز پرس ہو۔ نہیں، بلکہ نافرمان لوگوں کا اعمال نامہ سجین میں ہے۔{’’ سِجِّيْنٍ ‘‘ ’’سِجْنٌ ‘‘} سے مبالغہ ہے، جس کا معنی قید خانہ ہے۔ قاموس میں ہے : {’’اَلسِّجِّيْنُ الدَّائِمُ الشَّدِيْدُ‘‘} یعنی دائمی سخت قید۔ یہ وہ کتاب ہے جس میں ہمیشہ جہنم میں رہنے والوں کے نام اور ان کے اعمال محفوظ ہیں (گویا یہ دائمی قید والوں کا رجسٹر ہے)، کیونکہ اللہ تعالیٰ نے خود{’’ سِجِّيْنٍ ‘‘} کی وضاحت کی ہے کہ وہ {’’ كِتٰبٌ مَّرْقُوْمٌ ‘‘} یعنی ایک واضح لکھی ہوئی کتاب ہے، جس میں کوئی کمی بیشی یا ردّ و بدل نہیں ہو سکتا کہ کوئی نام یا عمل داخل کر دیا جائے یا مٹا دیا جائے۔ {’’ وَيْلٌ يَّوْمَىِٕذٍ لِّلْمُكَذِّبِيْنَ ‘‘} سے معلوم ہوا کہ ماپ تول میں کمی کرنے والے درحقیقت قیامت کے دن پر ایمان نہ رکھنے کی وجہ سے ایسا کرتے ہیں۔"
    },
    {
      "ayah": 9,
      "tafsir": "(آیت 7تا11) { كَلَّاۤ اِنَّ كِتٰبَ الْفُجَّارِ لَفِيْ سِجِّيْنٍ … : ’’ كَلَّاۤ ‘‘} یعنی یہ بات ہر گز نہیں کہ تم جس طرح چاہو اللہ کے احکام کی نافرمانی کرتے ہوئے ماپ تول میں کمی کرتے رہو اور وہ وقت ہی نہ آئے کہ تم سے اس ظلم کے متعلق باز پرس ہو۔ نہیں، بلکہ نافرمان لوگوں کا اعمال نامہ سجین میں ہے۔{’’ سِجِّيْنٍ ‘‘ ’’سِجْنٌ ‘‘} سے مبالغہ ہے، جس کا معنی قید خانہ ہے۔ قاموس میں ہے : {’’اَلسِّجِّيْنُ الدَّائِمُ الشَّدِيْدُ‘‘} یعنی دائمی سخت قید۔ یہ وہ کتاب ہے جس میں ہمیشہ جہنم میں رہنے والوں کے نام اور ان کے اعمال محفوظ ہیں (گویا یہ دائمی قید والوں کا رجسٹر ہے)، کیونکہ اللہ تعالیٰ نے خود{’’ سِجِّيْنٍ ‘‘} کی وضاحت کی ہے کہ وہ {’’ كِتٰبٌ مَّرْقُوْمٌ ‘‘} یعنی ایک واضح لکھی ہوئی کتاب ہے، جس میں کوئی کمی بیشی یا ردّ و بدل نہیں ہو سکتا کہ کوئی نام یا عمل داخل کر دیا جائے یا مٹا دیا جائے۔ {’’ وَيْلٌ يَّوْمَىِٕذٍ لِّلْمُكَذِّبِيْنَ ‘‘} سے معلوم ہوا کہ ماپ تول میں کمی کرنے والے درحقیقت قیامت کے دن پر ایمان نہ رکھنے کی وجہ سے ایسا کرتے ہیں۔"
    },
    {
      "ayah": 10,
      "tafsir": "(آیت 7تا11) { كَلَّاۤ اِنَّ كِتٰبَ الْفُجَّارِ لَفِيْ سِجِّيْنٍ … : ’’ كَلَّاۤ ‘‘} یعنی یہ بات ہر گز نہیں کہ تم جس طرح چاہو اللہ کے احکام کی نافرمانی کرتے ہوئے ماپ تول میں کمی کرتے رہو اور وہ وقت ہی نہ آئے کہ تم سے اس ظلم کے متعلق باز پرس ہو۔ نہیں، بلکہ نافرمان لوگوں کا اعمال نامہ سجین میں ہے۔{’’ سِجِّيْنٍ ‘‘ ’’سِجْنٌ ‘‘} سے مبالغہ ہے، جس کا معنی قید خانہ ہے۔ قاموس میں ہے : {’’اَلسِّجِّيْنُ الدَّائِمُ الشَّدِيْدُ‘‘} یعنی دائمی سخت قید۔ یہ وہ کتاب ہے جس میں ہمیشہ جہنم میں رہنے والوں کے نام اور ان کے اعمال محفوظ ہیں (گویا یہ دائمی قید والوں کا رجسٹر ہے)، کیونکہ اللہ تعالیٰ نے خود{’’ سِجِّيْنٍ ‘‘} کی وضاحت کی ہے کہ وہ {’’ كِتٰبٌ مَّرْقُوْمٌ ‘‘} یعنی ایک واضح لکھی ہوئی کتاب ہے، جس میں کوئی کمی بیشی یا ردّ و بدل نہیں ہو سکتا کہ کوئی نام یا عمل داخل کر دیا جائے یا مٹا دیا جائے۔ {’’ وَيْلٌ يَّوْمَىِٕذٍ لِّلْمُكَذِّبِيْنَ ‘‘} سے معلوم ہوا کہ ماپ تول میں کمی کرنے والے درحقیقت قیامت کے دن پر ایمان نہ رکھنے کی وجہ سے ایسا کرتے ہیں۔"
    },
    {
      "ayah": 11,
      "tafsir": "(آیت 7تا11) { كَلَّاۤ اِنَّ كِتٰبَ الْفُجَّارِ لَفِيْ سِجِّيْنٍ … : ’’ كَلَّاۤ ‘‘} یعنی یہ بات ہر گز نہیں کہ تم جس طرح چاہو اللہ کے احکام کی نافرمانی کرتے ہوئے ماپ تول میں کمی کرتے رہو اور وہ وقت ہی نہ آئے کہ تم سے اس ظلم کے متعلق باز پرس ہو۔ نہیں، بلکہ نافرمان لوگوں کا اعمال نامہ سجین میں ہے۔{’’ سِجِّيْنٍ ‘‘ ’’سِجْنٌ ‘‘} سے مبالغہ ہے، جس کا معنی قید خانہ ہے۔ قاموس میں ہے : {’’اَلسِّجِّيْنُ الدَّائِمُ الشَّدِيْدُ‘‘} یعنی دائمی سخت قید۔ یہ وہ کتاب ہے جس میں ہمیشہ جہنم میں رہنے والوں کے نام اور ان کے اعمال محفوظ ہیں (گویا یہ دائمی قید والوں کا رجسٹر ہے)، کیونکہ اللہ تعالیٰ نے خود{’’ سِجِّيْنٍ ‘‘} کی وضاحت کی ہے کہ وہ {’’ كِتٰبٌ مَّرْقُوْمٌ ‘‘} یعنی ایک واضح لکھی ہوئی کتاب ہے، جس میں کوئی کمی بیشی یا ردّ و بدل نہیں ہو سکتا کہ کوئی نام یا عمل داخل کر دیا جائے یا مٹا دیا جائے۔ {’’ وَيْلٌ يَّوْمَىِٕذٍ لِّلْمُكَذِّبِيْنَ ‘‘} سے معلوم ہوا کہ ماپ تول میں کمی کرنے والے درحقیقت قیامت کے دن پر ایمان نہ رکھنے کی وجہ سے ایسا کرتے ہیں۔"
    },
    {
      "ayah": 12,
      "tafsir": ""
    },
    {
      "ayah": 13,
      "tafsir": ""
    },
    {
      "ayah": 14,
      "tafsir": "(آیت 14) ➊ {كَلَّا بَلْ رَانَ عَلٰى قُلُوْبِهِمْ …:’’ كَلَّا ‘‘} ’’ہر گز نہیں‘‘ مطلب یہ ہے کہ اس جھٹلانے والے کے آیات کو جھٹلانے کی وجہ یہ نہیں کہ یہ پہلوں کی کہانیاں ہیں یا ان کے حق ہونے میں کوئی شبہ ہے، بلکہ اس کی بداعمالیاں سیاہ زنگ کی صورت میں اس کے دل پر غالب آچکی ہیں، اسے نہ حق حق نظر آتا ہے نہ باطل باطل۔ مستشرقین اور منکرین حدیث کی طرح پہلے منکرین کا بھی یہی حال تھا کہ اگر قرآن میں کوئی نئی بات آتی تو کہتے : « مَا سَمِعْنَا بِهٰذَا فِيْۤ اٰبَآىِٕنَا الْاَوَّلِيْنَ » [ القصص : ۳۶ ] ’’ہم نے تو یہ بات اپنے پہلے باپ دادا میں سنی ہی نہیں۔‘‘ اور اگر وہ بات پہلی کتابوں میں موجود ہوتی توکہتے یہ وہاں سے سرقہ کیا گیا ہے، یعنی {’’ اَسَاطِيْرُ الْاَوَّلِيْنَ ‘‘} کہ یہ تو پہلوں کی کہانیاں ہیں۔ «قٰتَلَهُمُ اللّٰهُ اَنّٰى يُؤْفَكُوْنَ» [ التوبۃ : ۳۰ ] ’’ اللہ انھیں مارے، کدھر بہکائے جا رہے ہیں۔‘‘ ¤ ➋ { رَانَ عَلٰى قُلُوْبِهِمْ: ’’ أَيْ رَكِبَهَا كَمَا يَرْكَبُ الصَّدْأُ وَ غَلَبَهَا‘‘} (زمخشری) ’’یعنی ان کے دلوں پر چڑھ گیا ہے اور غالب آگیاہے جیسے زنگ چڑھ جاتا ہے۔‘‘ {’’ رَانَ ‘‘} کا فاعل {’’ مَا كَانُوْا يَكْسِبُوْنَ ‘‘} ہے، یعنی جو کچھ وہ کمایا کرتے تھے وہ زنگ بن کر ان کے دلوں پر چھا گیا ہے۔ گناہ کا خاصہ ہے کہ اگر بار بار کیا جائے اور توبہ نہ کی جائے تو پورے دل کو گھیر لیتا ہے۔ ابوہریرہ رضی اللہ عنہ سے روایت ہے کہ رسول اللہ صلی اللہ علیہ وسلم نے فرمایا : [ إِنَّ الْعَبْدَ إِذَا أَخْطَأَ خَطِيْئَةً نُكِتَتْ فِيْ قَلْبِهِ نُكْتَةٌ سَوْدَاءُ فَإِذَا هُوَ نَزَعَ وَاسْتَغْفَرَ وَ تَابَ سُقِلَ قَلْبُهُ وَ إِنْ عَادَ زِيْدَ فِيْهَا حَتّٰی تَعْلُوَ قَلْبَهُ وَهُوَ الرَّانُ الَّذِيْ ذَكَرَ اللّٰهُ: «كَلَّا بَلْ رَانَ عَلٰى قُلُوْبِهِمْ مَّا كَانُوْا يَكْسِبُوْنَ » ] [ ترمذي، تفسیر القرآن، باب و من سورۃ ویل للمطففین : ۳۳۳۴ ] ’’بندہ جب کوئی گناہ کرتا ہے تو اس کے دل پر ایک سیاہ داغ لگ جاتا ہے، جب باز آجائے اور معافی مانگ لے تو اس کا دل صاف ہو جاتا ہے اور اگر دوبارہ گناہ کرے تو داغ بڑھا دیا جاتا ہے، یہاں تک کہ وہ سیاہ داغ اس کے پورے دل پر غالب آجاتا ہے۔ یہی وہ ’’ران‘‘ ہے جو اللہ عزوجل نے ذکر فرمایا ہے : « كَلَّا بَلْ رَانَ عَلٰى قُلُوْبِهِمْ مَّا كَانُوْا يَكْسِبُوْنَ » ’’ ہرگز نہیں، بلکہ زنگ بن کر چھا گیا ہے ان کے دلوں پر، جو وہ کماتے تھے ۔‘‘ یہ حدیث حسن صحیح ہے۔"
    },
    {
      "ayah": 15,
      "tafsir": "(آیت 15تا17) {كَلَّاۤ اِنَّهُمْ عَنْ رَّبِّهِمْ … :} یہ کافر جو کہتے ہیں کہ اگر قیامت ہوئی بھی تو دنیا کی طرح وہاں بھی پروردگار کی نوازشیں ہمیں پر ہوں گی، ان کا یہ کہنا ہر گز درست نہیں، انھیں تو پروردگار کے قریب تک نہیں آنے دیا جائے گا، بلکہ وہ حجاب میں رکھے جائیں گے ۔ اس آیت سے معلوم ہوا کہ اس دن نافرمان اللہ تعالیٰ سے محجوب ہوں گے اور اہلِ ایمان کو وہ نظر آئے گا۔ اگر دیدار الٰہی کے منکروں کے کہنے کے مطابق اللہ تعالیٰ کسی کو بھی نظر نہیں آئے گا تو یہ آیت بے معنی ہو جاتی ہے۔ دوسری جگہ صریح الفاظ میں فرمایا : « وُجُوْهٌ يَّوْمَىِٕذٍ نَّاضِرَةٌ (22) اِلٰى رَبِّهَا نَاظِرَةٌ » [ القیامۃ : 23،22 ] ’’کئی چہرے اس دن تروتازہ ہوں گے۔ اپنے رب کی طرف دیکھ رہے ہوں گے۔‘‘ حقیقت یہ ہے کہ آخرت کی نعمتوں میں سب سے بڑی نعمت اللہ تعالیٰ کا دیدارہے جو ایمان والوں کو حاصل ہوگی۔ ( اللہ اپنے فضل سے ہمیں بھی اپنا دیدار نصیب فرمائے) اس کے ساتھ انھیں کھانے پینے، نکاح وغیرہ یعنی جنت کی دوسری نعمتیں بھی میسر ہوں گی۔ نافرمانوں کے لیے اللہ تعالیٰ نے پہلا عذاب یہ ذکر فرمایا کہ وہ اپنے رب سے حجاب میں رکھے جائیں گے۔ دوسرا یہ کہ پھر وہ بھڑکتی ہوئی آگ میں داخل ہوں گے۔ [ أَعَاذَنَا اللّٰہُ مِنْھُمَا ]"
    },
    {
      "ayah": 16,
      "tafsir": "(آیت 15تا17) {كَلَّاۤ اِنَّهُمْ عَنْ رَّبِّهِمْ … :} یہ کافر جو کہتے ہیں کہ اگر قیامت ہوئی بھی تو دنیا کی طرح وہاں بھی پروردگار کی نوازشیں ہمیں پر ہوں گی، ان کا یہ کہنا ہر گز درست نہیں، انھیں تو پروردگار کے قریب تک نہیں آنے دیا جائے گا، بلکہ وہ حجاب میں رکھے جائیں گے ۔ اس آیت سے معلوم ہوا کہ اس دن نافرمان اللہ تعالیٰ سے محجوب ہوں گے اور اہلِ ایمان کو وہ نظر آئے گا۔ اگر دیدار الٰہی کے منکروں کے کہنے کے مطابق اللہ تعالیٰ کسی کو بھی نظر نہیں آئے گا تو یہ آیت بے معنی ہو جاتی ہے۔ دوسری جگہ صریح الفاظ میں فرمایا : « وُجُوْهٌ يَّوْمَىِٕذٍ نَّاضِرَةٌ (22) اِلٰى رَبِّهَا نَاظِرَةٌ » [ القیامۃ : 23،22 ] ’’کئی چہرے اس دن تروتازہ ہوں گے۔ اپنے رب کی طرف دیکھ رہے ہوں گے۔‘‘ حقیقت یہ ہے کہ آخرت کی نعمتوں میں سب سے بڑی نعمت اللہ تعالیٰ کا دیدارہے جو ایمان والوں کو حاصل ہوگی۔ ( اللہ اپنے فضل سے ہمیں بھی اپنا دیدار نصیب فرمائے) اس کے ساتھ انھیں کھانے پینے، نکاح وغیرہ یعنی جنت کی دوسری نعمتیں بھی میسر ہوں گی۔ نافرمانوں کے لیے اللہ تعالیٰ نے پہلا عذاب یہ ذکر فرمایا کہ وہ اپنے رب سے حجاب میں رکھے جائیں گے۔ دوسرا یہ کہ پھر وہ بھڑکتی ہوئی آگ میں داخل ہوں گے۔ [ أَعَاذَنَا اللّٰہُ مِنْھُمَا ]"
    },
    {
      "ayah": 17,
      "tafsir": "(آیت 15تا17) {كَلَّاۤ اِنَّهُمْ عَنْ رَّبِّهِمْ … :} یہ کافر جو کہتے ہیں کہ اگر قیامت ہوئی بھی تو دنیا کی طرح وہاں بھی پروردگار کی نوازشیں ہمیں پر ہوں گی، ان کا یہ کہنا ہر گز درست نہیں، انھیں تو پروردگار کے قریب تک نہیں آنے دیا جائے گا، بلکہ وہ حجاب میں رکھے جائیں گے ۔ اس آیت سے معلوم ہوا کہ اس دن نافرمان اللہ تعالیٰ سے محجوب ہوں گے اور اہلِ ایمان کو وہ نظر آئے گا۔ اگر دیدار الٰہی کے منکروں کے کہنے کے مطابق اللہ تعالیٰ کسی کو بھی نظر نہیں آئے گا تو یہ آیت بے معنی ہو جاتی ہے۔ دوسری جگہ صریح الفاظ میں فرمایا : « وُجُوْهٌ يَّوْمَىِٕذٍ نَّاضِرَةٌ (22) اِلٰى رَبِّهَا نَاظِرَةٌ » [ القیامۃ : 23،22 ] ’’کئی چہرے اس دن تروتازہ ہوں گے۔ اپنے رب کی طرف دیکھ رہے ہوں گے۔‘‘ حقیقت یہ ہے کہ آخرت کی نعمتوں میں سب سے بڑی نعمت اللہ تعالیٰ کا دیدارہے جو ایمان والوں کو حاصل ہوگی۔ ( اللہ اپنے فضل سے ہمیں بھی اپنا دیدار نصیب فرمائے) اس کے ساتھ انھیں کھانے پینے، نکاح وغیرہ یعنی جنت کی دوسری نعمتیں بھی میسر ہوں گی۔ نافرمانوں کے لیے اللہ تعالیٰ نے پہلا عذاب یہ ذکر فرمایا کہ وہ اپنے رب سے حجاب میں رکھے جائیں گے۔ دوسرا یہ کہ پھر وہ بھڑکتی ہوئی آگ میں داخل ہوں گے۔ [ أَعَاذَنَا اللّٰہُ مِنْھُمَا ]"
    },
    {
      "ayah": 18,
      "tafsir": "(آیت 18تا21) { كَلَّاۤ اِنَّ كِتٰبَ الْاَبْرَارِ …:’’ كَلَّاۤ ‘‘} یعنی یہ بات ہر گز نہیں کہ نافرمانوں کا یہ حال ہوگا تو نیکوں سے بھی یہی سلوک ہو۔ {’’ عِلِّيِّيْنَ ‘‘} اور {’’ عِلِّيُّوْنَ ‘‘ ’’عِلِّيٌّ‘‘} کی جمع ہیں جو {’’عُلُوٌّ‘‘} سے مبالغے کا صیغہ ہے۔ اس کا معنی ہے ’’بہت ہی اونچا شخص‘‘ اور {’’ عِلِّيُّوْنَ ‘‘} کا معنی ہے ’’بہت ہی اونچے لوگ۔‘‘ اللہ تعالیٰ کے فرمان کے مطابق یہ ایک کتاب ہے جس میں نیک لوگوں کے نام اور ان کے اعمال واضح طور پر لکھے ہوئے ہیں، ان میں کوئی ردّ و بدل یا کمی بیشی ممکن نہیں۔ {’’ يَشْهَدُهُ الْمُقَرَّبُوْنَ ‘‘} یعنی اس کی نگرانی کے لیے مقرب  فرشتے حاضر رہتے ہیں۔ دوسرا معنی یہ ہے کہ چونکہ وہ نیک لوگوں کا دفتر ہے، اس لیے اس کو دیکھنے کے لیے انھی مقرب لوگوں کو وہاں حاضر ہونے کی اجازت ہے جن کا وہ دفتر ہے۔ اس صورت میں ابرار ہی مقرب ہیں۔"
    },
    {
      "ayah": 19,
      "tafsir": "(آیت 18تا21) { كَلَّاۤ اِنَّ كِتٰبَ الْاَبْرَارِ …:’’ كَلَّاۤ ‘‘} یعنی یہ بات ہر گز نہیں کہ نافرمانوں کا یہ حال ہوگا تو نیکوں سے بھی یہی سلوک ہو۔ {’’ عِلِّيِّيْنَ ‘‘} اور {’’ عِلِّيُّوْنَ ‘‘ ’’عِلِّيٌّ‘‘} کی جمع ہیں جو {’’عُلُوٌّ‘‘} سے مبالغے کا صیغہ ہے۔ اس کا معنی ہے ’’بہت ہی اونچا شخص‘‘ اور {’’ عِلِّيُّوْنَ ‘‘} کا معنی ہے ’’بہت ہی اونچے لوگ۔‘‘ اللہ تعالیٰ کے فرمان کے مطابق یہ ایک کتاب ہے جس میں نیک لوگوں کے نام اور ان کے اعمال واضح طور پر لکھے ہوئے ہیں، ان میں کوئی ردّ و بدل یا کمی بیشی ممکن نہیں۔ {’’ يَشْهَدُهُ الْمُقَرَّبُوْنَ ‘‘} یعنی اس کی نگرانی کے لیے مقرب  فرشتے حاضر رہتے ہیں۔ دوسرا معنی یہ ہے کہ چونکہ وہ نیک لوگوں کا دفتر ہے، اس لیے اس کو دیکھنے کے لیے انھی مقرب لوگوں کو وہاں حاضر ہونے کی اجازت ہے جن کا وہ دفتر ہے۔ اس صورت میں ابرار ہی مقرب ہیں۔"
    },
    {
      "ayah": 20,
      "tafsir": "(آیت 18تا21) { كَلَّاۤ اِنَّ كِتٰبَ الْاَبْرَارِ …:’’ كَلَّاۤ ‘‘} یعنی یہ بات ہر گز نہیں کہ نافرمانوں کا یہ حال ہوگا تو نیکوں سے بھی یہی سلوک ہو۔ {’’ عِلِّيِّيْنَ ‘‘} اور {’’ عِلِّيُّوْنَ ‘‘ ’’عِلِّيٌّ‘‘} کی جمع ہیں جو {’’عُلُوٌّ‘‘} سے مبالغے کا صیغہ ہے۔ اس کا معنی ہے ’’بہت ہی اونچا شخص‘‘ اور {’’ عِلِّيُّوْنَ ‘‘} کا معنی ہے ’’بہت ہی اونچے لوگ۔‘‘ اللہ تعالیٰ کے فرمان کے مطابق یہ ایک کتاب ہے جس میں نیک لوگوں کے نام اور ان کے اعمال واضح طور پر لکھے ہوئے ہیں، ان میں کوئی ردّ و بدل یا کمی بیشی ممکن نہیں۔ {’’ يَشْهَدُهُ الْمُقَرَّبُوْنَ ‘‘} یعنی اس کی نگرانی کے لیے مقرب  فرشتے حاضر رہتے ہیں۔ دوسرا معنی یہ ہے کہ چونکہ وہ نیک لوگوں کا دفتر ہے، اس لیے اس کو دیکھنے کے لیے انھی مقرب لوگوں کو وہاں حاضر ہونے کی اجازت ہے جن کا وہ دفتر ہے۔ اس صورت میں ابرار ہی مقرب ہیں۔"
    },
    {
      "ayah": 21,
      "tafsir": "(آیت 18تا21) { كَلَّاۤ اِنَّ كِتٰبَ الْاَبْرَارِ …:’’ كَلَّاۤ ‘‘} یعنی یہ بات ہر گز نہیں کہ نافرمانوں کا یہ حال ہوگا تو نیکوں سے بھی یہی سلوک ہو۔ {’’ عِلِّيِّيْنَ ‘‘} اور {’’ عِلِّيُّوْنَ ‘‘ ’’عِلِّيٌّ‘‘} کی جمع ہیں جو {’’عُلُوٌّ‘‘} سے مبالغے کا صیغہ ہے۔ اس کا معنی ہے ’’بہت ہی اونچا شخص‘‘ اور {’’ عِلِّيُّوْنَ ‘‘} کا معنی ہے ’’بہت ہی اونچے لوگ۔‘‘ اللہ تعالیٰ کے فرمان کے مطابق یہ ایک کتاب ہے جس میں نیک لوگوں کے نام اور ان کے اعمال واضح طور پر لکھے ہوئے ہیں، ان میں کوئی ردّ و بدل یا کمی بیشی ممکن نہیں۔ {’’ يَشْهَدُهُ الْمُقَرَّبُوْنَ ‘‘} یعنی اس کی نگرانی کے لیے مقرب  فرشتے حاضر رہتے ہیں۔ دوسرا معنی یہ ہے کہ چونکہ وہ نیک لوگوں کا دفتر ہے، اس لیے اس کو دیکھنے کے لیے انھی مقرب لوگوں کو وہاں حاضر ہونے کی اجازت ہے جن کا وہ دفتر ہے۔ اس صورت میں ابرار ہی مقرب ہیں۔"
    },
    {
      "ayah": 22,
      "tafsir": "(آیت 23،22) { اِنَّ الْاَبْرَارَ لَفِيْ نَعِيْمٍ… :} یہاں سے نیک لوگوں کو ملنے والی نعمتوں کا تذکرہ ہے۔ تختوں پر بیٹھے کبھی دوزخیوں کو دیکھ کر خوش ہو رہے ہوں گے کہ رب تعالیٰ نے انھیں کتنی بڑی مصیبت سے بچایا ہے، کبھی جنت کی نعمتوں کا نظارہ کرتے ہوں گے اور کبھی دیدار الٰہی سے آنکھوں کو شاد کام کر رہے ہوں گے۔"
    },
    {
      "ayah": 23,
      "tafsir": "(آیت 23،22) { اِنَّ الْاَبْرَارَ لَفِيْ نَعِيْمٍ… :} یہاں سے نیک لوگوں کو ملنے والی نعمتوں کا تذکرہ ہے۔ تختوں پر بیٹھے کبھی دوزخیوں کو دیکھ کر خوش ہو رہے ہوں گے کہ رب تعالیٰ نے انھیں کتنی بڑی مصیبت سے بچایا ہے، کبھی جنت کی نعمتوں کا نظارہ کرتے ہوں گے اور کبھی دیدار الٰہی سے آنکھوں کو شاد کام کر رہے ہوں گے۔"
    },
    {
      "ayah": 24,
      "tafsir": "(آیت 24) {تَعْرِفُ فِيْ وُجُوْهِهِمْ نَضْرَةَ النَّعِيْمِ:} دنیا میں خوش حال لوگوں کے چہروں کی تازگی سے معلوم ہو جاتا ہے کہ یہ صاحب آسائش لوگ ہیں، اسی طرح جنتی لوگوں کے چہرے جنت کی نعمتوں سے ایسے ترو تازہ، پر رونق اور خوش و خرم ہوں گے کہ دیکھنے والا دیکھتے ہی پہچان لے گا کہ وہ کس قدر نعمت اور عیش و آرام میں ہیں۔"
    },
    {
      "ayah": 25,
      "tafsir": "(آیت 26،25) { يُسْقَوْنَ مِنْ رَّحِيْقٍ مَّخْتُوْمٍ …: ’’ رَحِيْقٍ ‘‘} خالص شراب جس میں کھوٹ نہ ہو۔ {’’ مَخْتُوْمٍ ‘‘} اگرچہ جنت میں شراب کی نہریں موجود ہیں، جیسا کہ فرمایا : « وَ اَنْهٰرٌ مِّنْ خَمْرٍ لَّذَّةٍ لِّلشّٰرِبِيْنَ» [ محمد : ۱۵ ] ’’اور شراب کی کئی نہریں ہیں جو پینے والوں کے لیے لذیذ ہیں‘‘ مگر یہ ایک خاص شراب ہوگی، جو برتنوں میں بند ہوگی، جن پر مہر مٹی یا راکھ کے بجائے کستوری کی ہوگی۔ {’’ خِتٰمُهٗ مِسْكٌ ‘‘} کا ایک معنی یہ بھی ہے کہ پیتے وقت آخری گھونٹ کے ساتھ کستوری جیسی خوشبو آئے گی نہ کہ دنیا کی شراب کی طرح بدبو کا بھبھوکا اٹھے گا۔"
    },
    {
      "ayah": 26,
      "tafsir": "(آیت 26،25) { يُسْقَوْنَ مِنْ رَّحِيْقٍ مَّخْتُوْمٍ …: ’’ رَحِيْقٍ ‘‘} خالص شراب جس میں کھوٹ نہ ہو۔ {’’ مَخْتُوْمٍ ‘‘} اگرچہ جنت میں شراب کی نہریں موجود ہیں، جیسا کہ فرمایا : « وَ اَنْهٰرٌ مِّنْ خَمْرٍ لَّذَّةٍ لِّلشّٰرِبِيْنَ» [ محمد : ۱۵ ] ’’اور شراب کی کئی نہریں ہیں جو پینے والوں کے لیے لذیذ ہیں‘‘ مگر یہ ایک خاص شراب ہوگی، جو برتنوں میں بند ہوگی، جن پر مہر مٹی یا راکھ کے بجائے کستوری کی ہوگی۔ {’’ خِتٰمُهٗ مِسْكٌ ‘‘} کا ایک معنی یہ بھی ہے کہ پیتے وقت آخری گھونٹ کے ساتھ کستوری جیسی خوشبو آئے گی نہ کہ دنیا کی شراب کی طرح بدبو کا بھبھوکا اٹھے گا۔"
    },
    {
      "ayah": 27,
      "tafsir": "(آیت 28،27) {وَ مِزَاجُهٗ مِنْ تَسْنِيْمٍ … : ’’مِزَاجٌ‘‘} آمیزش ، ملونی، وہ چیز جو دوسری چیز میں لذت بڑھانے یا خوشبو پیدا کرنے یا تیزی کم کرنے کے لیے ملاتے ہیں، مثلاً کسی پھل کا جوس یا روح کیوڑا، الائچی، گلاب، کستوری وغیرہ یا ٹھنڈا میٹھا پانی یا دودھ وغیرہ، یہ صرف مثال ہے، جنت کی نعمتوں کی کیفیت اور لذت اللہ تعالیٰ جانتا ہے، یا وہ جانیں گے جنھیں وہ حاصل ہوں گی۔ ¤ {’’ تَسْنِيْمٍ ‘‘} باب تفعیل کا مصدر ہے۔ {’’سَنِمَ‘‘ (س) ’’سَنَّمَ، تَسَنَّمَ أَيْ تَرَفَّعَ‘‘} بلند ہونا، اونچی جگہ سے گرنا۔ یہ {’’تَسْطِيْحٌ‘‘} (ہموار ہونے) کی ضد ہے۔ (قاموس) {’’ تَسْنِيْمٍ ‘‘} جنت کے ایک چشمے کا نام ہے، جس کا پانی اہل جنت پر اوپر سے گر رہا ہوگا، یعنی وہ رحیق مختوم میں اس چشمے کا پانی ملا کر پییں گے جو اوپر سے گر رہا ہو گا۔ ( طبری) یا اس چشمے کا نام تسنیم اس لیے ہے کہ وہ جنت کا سب سے اعلیٰ اور اونچے درجے کا مشروب ہے جو مقربین کو برابر پینے کے لیے ملے گا اور ابرار کو رحیق مختوم میں آمیزش کے لیے دیا جائے گا۔"
    },
    {
      "ayah": 28,
      "tafsir": "(آیت 28،27) {وَ مِزَاجُهٗ مِنْ تَسْنِيْمٍ … : ’’مِزَاجٌ‘‘} آمیزش ، ملونی، وہ چیز جو دوسری چیز میں لذت بڑھانے یا خوشبو پیدا کرنے یا تیزی کم کرنے کے لیے ملاتے ہیں، مثلاً کسی پھل کا جوس یا روح کیوڑا، الائچی، گلاب، کستوری وغیرہ یا ٹھنڈا میٹھا پانی یا دودھ وغیرہ، یہ صرف مثال ہے، جنت کی نعمتوں کی کیفیت اور لذت اللہ تعالیٰ جانتا ہے، یا وہ جانیں گے جنھیں وہ حاصل ہوں گی۔ ¤ {’’ تَسْنِيْمٍ ‘‘} باب تفعیل کا مصدر ہے۔ {’’سَنِمَ‘‘ (س) ’’سَنَّمَ، تَسَنَّمَ أَيْ تَرَفَّعَ‘‘} بلند ہونا، اونچی جگہ سے گرنا۔ یہ {’’تَسْطِيْحٌ‘‘} (ہموار ہونے) کی ضد ہے۔ (قاموس) {’’ تَسْنِيْمٍ ‘‘} جنت کے ایک چشمے کا نام ہے، جس کا پانی اہل جنت پر اوپر سے گر رہا ہوگا، یعنی وہ رحیق مختوم میں اس چشمے کا پانی ملا کر پییں گے جو اوپر سے گر رہا ہو گا۔ ( طبری) یا اس چشمے کا نام تسنیم اس لیے ہے کہ وہ جنت کا سب سے اعلیٰ اور اونچے درجے کا مشروب ہے جو مقربین کو برابر پینے کے لیے ملے گا اور ابرار کو رحیق مختوم میں آمیزش کے لیے دیا جائے گا۔"
    },
    {
      "ayah": 29,
      "tafsir": "(آیت 29) { اِنَّ الَّذِيْنَ اَجْرَمُوْا … : ’’ يَضْحَكُوْنَ ‘‘} ’’ہنسا کرتے تھے ‘‘کہ ان پر کیا پاگل پن سوار ہے کہ دنیا کی نقد لذتوں کو چھوڑ کر کل کی ان دیکھی خیالی لذتوں کے وعدوں کے پیچھے پڑے ہوئے ہیں۔ {’’ كَانُوْا ‘‘} اور {’’ يَضْحَكُوْنَ ‘‘} کے الفاظ سے معلوم ہوا کہ یہ ان کا ہمیشہ کا مشغلہ تھا۔ یہ صرف مکہ کے مشرکین کی بات نہیں، آج کے ملحد اور بے دین بھی مسلمانوں کو رجعت پسند ، دقیانوسی ، تنگ نظر، تاریک خیال اور اس قسم کے طنزیہ خطابات دے کر خوش ہوتے اور اپنے دل کا بخار نکالتے رہتے ہیں۔ بہت سے شاعروں نے بھی جنت اور اہلِ جنت پر چوٹیں کی ہیں، ان سب کو ان آیات کے مضمون سے ڈرنا چاہیے۔"
    },
    {
      "ayah": 30,
      "tafsir": "(آیت 30) {وَ اِذَا مَرُّوْا بِهِمْ يَتَغَامَزُوْنَ: ’’ يَتَغَامَزُوْنَ ‘‘ ’’غَمْزٌ‘‘} ابروؤں اور پلکوں کے ساتھ اشارہ کرنا، یعنی یہ مجرم لوگ اہل ایمان کی کتاب و سنت کے مطابق ہیئت و لباس، طرز گفتگو، دنیا سے بے رغبتی اور آخرت کے حصول کے لیے محنت دیکھ کر ان کی تحقیر کرنے اور مذاق اڑانے کے لیے ایک دوسرے کو آنکھیں مارتے تھے کہ یہی وہ سر پھرے لوگ ہیں جنھوں نے خیالی جنت کے لیے اپنے آپ کو دنیا کی لذتوں سے محروم رکھا ہوا ہے۔"
    },
    {
      "ayah": 31,
      "tafsir": "(آیت 32،31) { وَ اِذَا انْقَلَبُوْۤا اِلٰۤى اَهْلِهِمُ … : ’’ فَكِهِيْنَ ‘‘ ’’فَكِهٌ‘‘} کی جمع بروزن {’’فَرِحٌ‘‘} ہے، ہنسنے ہنسانے کے لیے باتیں بنانے والے ، خوش گپیاں کرنے والے، یعنی گھر واپس آتے ہوئے بھی اہلِ ایمان کو موضوع بنا کر خوب باتیں بناتے، خوش گپیاں کرتے تھے اور انھیں گمراہ قرار دیتے تھے۔"
    },
    {
      "ayah": 32,
      "tafsir": "(آیت 32،31) { وَ اِذَا انْقَلَبُوْۤا اِلٰۤى اَهْلِهِمُ … : ’’ فَكِهِيْنَ ‘‘ ’’فَكِهٌ‘‘} کی جمع بروزن {’’فَرِحٌ‘‘} ہے، ہنسنے ہنسانے کے لیے باتیں بنانے والے ، خوش گپیاں کرنے والے، یعنی گھر واپس آتے ہوئے بھی اہلِ ایمان کو موضوع بنا کر خوب باتیں بناتے، خوش گپیاں کرتے تھے اور انھیں گمراہ قرار دیتے تھے۔"
    },
    {
      "ayah": 33,
      "tafsir": "(آیت 33) { وَ مَاۤ اُرْسِلُوْا عَلَيْهِمْ حٰفِظِيْنَ:} یہ ان لوگوں کی حماقت کی طرف اشارہ ہے کہ انھیں تو اپنے انجام کی فکر ہونی چاہیے تھی، اہلِ ایمان پر طنز کرنے اور مذاق اڑانے کا انھیں کیا حق تھا اور کس نے انھیں ان کی نگرانی پر مقرر کیا تھا؟"
    },
    {
      "ayah": 34,
      "tafsir": "(آیت 34) { فَالْيَوْمَ الَّذِيْنَ اٰمَنُوْا …:} یعنی قیامت کے دن معاملہ الٹ ہو جائے گا، اب اہلِ ایمان کفار پر ہنستے ہوں گے کہ یہ لوگ کس درجہ احمق تھے کہ خود گمراہ ہونے کے باوجود ہمیں گمراہ کہتے تھے اور واضح دلائل کے باوجود نہ انھوں نے پیدا کرنے والے کا حق پہچانا اور نہ آخرت کی فکر کی اور یہ جانتے ہوئے بھی دنیا کی لذتوں میں مست رہے کہ یہ عارضی ہیں۔"
    },
    {
      "ayah": 35,
      "tafsir": "(آیت 35) { عَلَى الْاَرَآىِٕكِ يَنْظُرُوْنَ:} جہنمیوں کی بری حالت دیکھ رہے ہوں گے۔ مزید وضاحت کے لیے اس سورت کی آیت (۲۳) کی تفسیر بھی ملاحظہ فرما لیں۔"
    },
    {
      "ayah": 36,
      "tafsir": "(آیت 36) { هَلْ ثُوِّبَ …:} کافر جو جو کچھ کرتے تھے جہنم میں انھیں ہر چیز کا بدلا مل گیا، ایک مسلمانوں سے مذاق رہ گیا تھا، آج مسلمانوں کے ان سے جوابی مذاق کے ساتھ وہ بدلا بھی پورا ہو گیا۔ {’’ هَلْ ثُوِّبَ الْكُفَّارُ ‘‘} میں سوال بھی کافروں کو ذلیل کرنے کے لیے ہے، پوچھنے کے لیے نہیں۔ ان آیات سے ملتی جلتی آیات کے لیے دیکھیے سورۂ مومنون کی آیات (۱۰۸ تا ۱۱۱)۔"
    }
  ]
}