{
  "surah": "An-Naba",
  "surah_number": 78,
  "tafsir": [
    {
      "ayah": 1,
      "tafsir": "(آیت 1تا3) ➊ { عَمَّ يَتَسَآءَلُوْنَ… :} اس سور ت میں قیامت کے حق ہونے کے دلائل اور اس کے کچھ احوال بیان کیے گئے ہیں۔جب رسول اللہ صلی اللہ علیہ وسلم نے توحید و رسالت پر ایمان لانے کی دعوت کے ساتھ ساتھ یہ بتایا کہ ایک دن تمھیں زندہ ہو کر اللہ کے سامنے پیش ہونا ہے اور تمھیں تمام نیک و بد اعمال کی جزا ملنی ہے تو سننے والوں نے آپس میں سوال شروع کر دیے کہ کیا واقعی قیامت ہو گی؟ آیا یہ ممکن بھی ہے؟ پھر وہ قیامت کس طرح ہو گی؟ وغیرہ ، اس پر یہ آیات نازل ہوئیں۔ ¤ ➋ { ’’ النَّبَاِ الْعَظِيْمِ ‘‘} سے مراد قیامت ہے۔ اس میں اختلاف یہ ہے کہ کوئی تو مانتا ہی نہیں کہ قیامت ہو گی، کوئی مانتا ہے مگر اسے یقین نہیں، کوئی کہتا ہے مٹی ہو جانے کے بعد دوبارہ کیسے زندہ ہو سکتے ہیں؟ یہ تو عقل ہی کے خلاف ہے اور کوئی کہتا ہے کہ جسم زندہ نہیں ہوں گے بلکہ سب خوشی اور غم روح ہی پر گزرے گا، وغیرہ وغیرہ۔"
    },
    {
      "ayah": 2,
      "tafsir": "(آیت 1تا3) ➊ { عَمَّ يَتَسَآءَلُوْنَ… :} اس سور ت میں قیامت کے حق ہونے کے دلائل اور اس کے کچھ احوال بیان کیے گئے ہیں۔جب رسول اللہ صلی اللہ علیہ وسلم نے توحید و رسالت پر ایمان لانے کی دعوت کے ساتھ ساتھ یہ بتایا کہ ایک دن تمھیں زندہ ہو کر اللہ کے سامنے پیش ہونا ہے اور تمھیں تمام نیک و بد اعمال کی جزا ملنی ہے تو سننے والوں نے آپس میں سوال شروع کر دیے کہ کیا واقعی قیامت ہو گی؟ آیا یہ ممکن بھی ہے؟ پھر وہ قیامت کس طرح ہو گی؟ وغیرہ ، اس پر یہ آیات نازل ہوئیں۔ ¤ ➋ { ’’ النَّبَاِ الْعَظِيْمِ ‘‘} سے مراد قیامت ہے۔ اس میں اختلاف یہ ہے کہ کوئی تو مانتا ہی نہیں کہ قیامت ہو گی، کوئی مانتا ہے مگر اسے یقین نہیں، کوئی کہتا ہے مٹی ہو جانے کے بعد دوبارہ کیسے زندہ ہو سکتے ہیں؟ یہ تو عقل ہی کے خلاف ہے اور کوئی کہتا ہے کہ جسم زندہ نہیں ہوں گے بلکہ سب خوشی اور غم روح ہی پر گزرے گا، وغیرہ وغیرہ۔"
    },
    {
      "ayah": 3,
      "tafsir": "(آیت 1تا3) ➊ { عَمَّ يَتَسَآءَلُوْنَ… :} اس سور ت میں قیامت کے حق ہونے کے دلائل اور اس کے کچھ احوال بیان کیے گئے ہیں۔جب رسول اللہ صلی اللہ علیہ وسلم نے توحید و رسالت پر ایمان لانے کی دعوت کے ساتھ ساتھ یہ بتایا کہ ایک دن تمھیں زندہ ہو کر اللہ کے سامنے پیش ہونا ہے اور تمھیں تمام نیک و بد اعمال کی جزا ملنی ہے تو سننے والوں نے آپس میں سوال شروع کر دیے کہ کیا واقعی قیامت ہو گی؟ آیا یہ ممکن بھی ہے؟ پھر وہ قیامت کس طرح ہو گی؟ وغیرہ ، اس پر یہ آیات نازل ہوئیں۔ ¤ ➋ { ’’ النَّبَاِ الْعَظِيْمِ ‘‘} سے مراد قیامت ہے۔ اس میں اختلاف یہ ہے کہ کوئی تو مانتا ہی نہیں کہ قیامت ہو گی، کوئی مانتا ہے مگر اسے یقین نہیں، کوئی کہتا ہے مٹی ہو جانے کے بعد دوبارہ کیسے زندہ ہو سکتے ہیں؟ یہ تو عقل ہی کے خلاف ہے اور کوئی کہتا ہے کہ جسم زندہ نہیں ہوں گے بلکہ سب خوشی اور غم روح ہی پر گزرے گا، وغیرہ وغیرہ۔"
    },
    {
      "ayah": 4,
      "tafsir": "(آیت 5،4) ➊ { كَلَّا سَيَعْلَمُوْنَ … : ’’ كَلَّا ‘‘} کا لفظ عربی میں عموماً اپنے سے پہلے والے کلام کو غلط اور بعد والے کلام کو صحیح قرار دینے کے لیے آتا ہے۔ مطلب یہ کہ قیامت کے متعلق اختلاف ڈالنا، انکار کرنا یا شک کرنا بالکل غلط ہے اور اس کا آنا بالکل یقینی ہے۔ ¤ ➋ {سَيَعْلَمُوْنَ :} ’’عنقریب وہ جان لیں گے‘‘ یعنی اگر ان کی عقل قیامت کو نہیں مانتی اور اس میں یہ لوگ اختلاف کر رہے ہیں تو مرنے سے تو نہ یہ انکار کر سکتے ہیں، نہ شک کر سکتے ہیں اور نہ ہی اس میں کسی کا اختلاف ہے، تو بس مرنے کی دیر ہے، اس کے ساتھ ہی قیامت اور دوسری تمام حقیقتیں جنھیں یہ لوگ خلاف عقل قرار دے رہے ہیں، سب ان کی آنکھوں کے سامنے آجائیں گی۔ تاکید کے لیے دوبارہ {’’ ثُمَّ كَلَّا سَيَعْلَمُوْنَ ‘‘} فرمایا ہے۔"
    },
    {
      "ayah": 5,
      "tafsir": "(آیت 5،4) ➊ { كَلَّا سَيَعْلَمُوْنَ … : ’’ كَلَّا ‘‘} کا لفظ عربی میں عموماً اپنے سے پہلے والے کلام کو غلط اور بعد والے کلام کو صحیح قرار دینے کے لیے آتا ہے۔ مطلب یہ کہ قیامت کے متعلق اختلاف ڈالنا، انکار کرنا یا شک کرنا بالکل غلط ہے اور اس کا آنا بالکل یقینی ہے۔ ¤ ➋ {سَيَعْلَمُوْنَ :} ’’عنقریب وہ جان لیں گے‘‘ یعنی اگر ان کی عقل قیامت کو نہیں مانتی اور اس میں یہ لوگ اختلاف کر رہے ہیں تو مرنے سے تو نہ یہ انکار کر سکتے ہیں، نہ شک کر سکتے ہیں اور نہ ہی اس میں کسی کا اختلاف ہے، تو بس مرنے کی دیر ہے، اس کے ساتھ ہی قیامت اور دوسری تمام حقیقتیں جنھیں یہ لوگ خلاف عقل قرار دے رہے ہیں، سب ان کی آنکھوں کے سامنے آجائیں گی۔ تاکید کے لیے دوبارہ {’’ ثُمَّ كَلَّا سَيَعْلَمُوْنَ ‘‘} فرمایا ہے۔"
    },
    {
      "ayah": 6,
      "tafsir": "(آیت 6) ➊ { اَلَمْ نَجْعَلِ الْاَرْضَ مِهٰدًا :} اللہ تعالیٰ نے قیامت کا یقین دلانے کے لیے اور  ان کی عقلوں کو جھنجھوڑنے کے لیے اپنی قدرت کے چند عجائب پیش فرمائے ہیں کہ عقل سے پوچھو کہ اتنے بڑے بڑے کام کرنے والے کے لیے تمھیں دوبارہ زندہ کرنا کیا مشکل ہے؟ اور وہ عجائب بھی خود تمھارے گردو پیش اور تمھاری ذات میں موجود ہیں۔ ¤ ➋ فرمایا جہاں رہتے ہو اسی کو دیکھ لو، کیا عقل میں آسکتا ہے کہ اتنی بڑی زمین کو ہم نے کس طرح پیدا کیا اور کس طرح بچھونے کی طرح بچھا دیا ہے ؟"
    },
    {
      "ayah": 7,
      "tafsir": "(آیت 7) {وَ الْجِبَالَ اَوْتَادًا :} اور زمین کا توازن قائم رکھنے اور اسے مسلسل زلزلے کی کیفیت سے بچانے کے لیے اس میں پہاڑوں کو میخوں کی طرح گاڑ دیا۔ {’’ اَوْتَادًا ‘‘ ’’وَتَدٌ‘‘} کی جمع ہے، میخیں۔"
    },
    {
      "ayah": 8,
      "tafsir": "(آیت 8) { وَ خَلَقْنٰكُمْ اَزْوَاجًا :} خود اپنے آپ کو دیکھ لو، ہم نے تمھیں نر اور مادہ پیدا کیا، مختلف رنگوں، بے شمار شکلوں اور صورتوں میں پیدا کیا۔ پہلی دفعہ پیدا کرنے پر تمھاری عقل کو تعجب نہیں ہوا تو دوبارہ پیدا کرنے پر کیوں ہوتا ہے؟ {’’ اَزْوَاجًا ‘‘ ’’زَوْجٌ‘‘} کی جمع ہے۔"
    },
    {
      "ayah": 9,
      "tafsir": "(آیت 9تا11) { وَ جَعَلْنَا نَوْمَكُمْ سُبَاتًا … : ’’ سُبَاتًا ‘‘} اور{’’سَبْتٌ‘‘} باب {’’نَصَرَ‘‘} اور {’’ضَرَبَ‘‘} سے مصدر ہیں، راحت، سکون، قطع کرنا۔ اپنی نیند کو دیکھ لو جو موت کی طرح تمھاری تمام حرکات قطع کرکے تمھیں مکمل سکون کی وادی میں لے جاتی ہے۔ ہر روز مرنے اور جی اٹھنے کا یہ منظر دیکھ کر بھی تمھیں دوبارہ زندہ ہونے میں شک ہے؟ علاوہ ازیں تمھارے جسم کی ٹوٹ پھوٹ اور تھکن دور کرنے کے لیے نیند کو راحت و سکون کا ذریعہ بنا دیا۔ روشنی راحت میں خلل انداز ہو سکتی تھی، اس لیے ہم نے رات کو تاریک بنا دیا جو لباس کی طرح ہر چیز کو چھپا لیتی ہے ۔ پھر ہماری مہربانی دیکھو کہ مسلسل رات نہیں رکھی، بلکہ روزی کی تلاش کے لیے دن بنا دیا۔ اگر رات ہی رہتی تو تم روزی کس طرح تلاش کرتے؟"
    },
    {
      "ayah": 10,
      "tafsir": "(آیت 9تا11) { وَ جَعَلْنَا نَوْمَكُمْ سُبَاتًا … : ’’ سُبَاتًا ‘‘} اور{’’سَبْتٌ‘‘} باب {’’نَصَرَ‘‘} اور {’’ضَرَبَ‘‘} سے مصدر ہیں، راحت، سکون، قطع کرنا۔ اپنی نیند کو دیکھ لو جو موت کی طرح تمھاری تمام حرکات قطع کرکے تمھیں مکمل سکون کی وادی میں لے جاتی ہے۔ ہر روز مرنے اور جی اٹھنے کا یہ منظر دیکھ کر بھی تمھیں دوبارہ زندہ ہونے میں شک ہے؟ علاوہ ازیں تمھارے جسم کی ٹوٹ پھوٹ اور تھکن دور کرنے کے لیے نیند کو راحت و سکون کا ذریعہ بنا دیا۔ روشنی راحت میں خلل انداز ہو سکتی تھی، اس لیے ہم نے رات کو تاریک بنا دیا جو لباس کی طرح ہر چیز کو چھپا لیتی ہے ۔ پھر ہماری مہربانی دیکھو کہ مسلسل رات نہیں رکھی، بلکہ روزی کی تلاش کے لیے دن بنا دیا۔ اگر رات ہی رہتی تو تم روزی کس طرح تلاش کرتے؟"
    },
    {
      "ayah": 11,
      "tafsir": "(آیت 9تا11) { وَ جَعَلْنَا نَوْمَكُمْ سُبَاتًا … : ’’ سُبَاتًا ‘‘} اور{’’سَبْتٌ‘‘} باب {’’نَصَرَ‘‘} اور {’’ضَرَبَ‘‘} سے مصدر ہیں، راحت، سکون، قطع کرنا۔ اپنی نیند کو دیکھ لو جو موت کی طرح تمھاری تمام حرکات قطع کرکے تمھیں مکمل سکون کی وادی میں لے جاتی ہے۔ ہر روز مرنے اور جی اٹھنے کا یہ منظر دیکھ کر بھی تمھیں دوبارہ زندہ ہونے میں شک ہے؟ علاوہ ازیں تمھارے جسم کی ٹوٹ پھوٹ اور تھکن دور کرنے کے لیے نیند کو راحت و سکون کا ذریعہ بنا دیا۔ روشنی راحت میں خلل انداز ہو سکتی تھی، اس لیے ہم نے رات کو تاریک بنا دیا جو لباس کی طرح ہر چیز کو چھپا لیتی ہے ۔ پھر ہماری مہربانی دیکھو کہ مسلسل رات نہیں رکھی، بلکہ روزی کی تلاش کے لیے دن بنا دیا۔ اگر رات ہی رہتی تو تم روزی کس طرح تلاش کرتے؟"
    },
    {
      "ayah": 12,
      "tafsir": "(آیت 12) {وَ بَنَيْنَا فَوْقَكُمْ سَبْعًا شِدَادًا … :} آدمی کے نیچے اور گردو پیش کے عجائب کے بعد اوپر کے عجائب کی طرف توجہ دلائی۔ فرمایا ہم نے تمھارے اوپر سات مضبوط آسمان بنائے جن میں نہ شگاف ہے نہ کوئی کمزوری، نہ گرتے ہیں نہ وہاں کسی شیطان کا دخل ہے۔{ ’’ شِدَادًا ‘‘ ’’شَدِيْدَةٌ‘‘} کی جمع ہے، محکم، مضبوط۔"
    },
    {
      "ayah": 13,
      "tafsir": "(آیت 13) { وَ جَعَلْنَا سِرَاجًا وَّهَّاجًا : ’’ وَهَّاجًا ‘‘ ’’وَهْجٌ‘‘} سے مبالغہ ہے جس میں حرارت اور روشنی دونوں جمع ہوتی ہیں، بہت روشن اور گرم چراغ۔ مراد سورج ہے۔ ایسا دہکتا ہوا چراغ کہ کروڑوں میل دور ہونے کے باوجود اگر کوئی شخص اسے تھوڑی دیر مسلسل دیکھنے کی حماقت کر بیٹھے تو نظر ہی سے ہاتھ دھو بیٹھے۔"
    },
    {
      "ayah": 14,
      "tafsir": "(آیت 14تا16) {وَ اَنْزَلْنَا مِنَ الْمُعْصِرٰتِ مَآءً ثَجَّاجًا … : ’’ الْمُعْصِرٰتِ ‘‘} وہ بادل جو پانی سے بھرے ہوئے ہوں۔ {’’ثَجٌّ‘‘} شدت اور کثرت سے بہنا یا بہانا۔ یہ لازم و متعدی دونوں معنوں میں آتا ہے۔ {’’ ثَجَّاجًا ‘‘} کثرت سے برسنے والا۔ {’’ اَلْفَافًا ‘‘} ابوعبیدہ نے فرمایا : ’’یہ {’’ لَفِيْفٌ ‘‘ } کی جمع ہے، جیسا کہ {’’شَرِيْفٌ‘‘} کی جمع {’’أَشرَافٌ‘‘} ہے۔‘‘ (المراغی) اس کا معنی ہے گھنے، ایک دوسرے سے لپٹے ہوئے، جن میں کوئی فاصلہ نہیں۔"
    },
    {
      "ayah": 15,
      "tafsir": "(آیت 14تا16) {وَ اَنْزَلْنَا مِنَ الْمُعْصِرٰتِ مَآءً ثَجَّاجًا … : ’’ الْمُعْصِرٰتِ ‘‘} وہ بادل جو پانی سے بھرے ہوئے ہوں۔ {’’ثَجٌّ‘‘} شدت اور کثرت سے بہنا یا بہانا۔ یہ لازم و متعدی دونوں معنوں میں آتا ہے۔ {’’ ثَجَّاجًا ‘‘} کثرت سے برسنے والا۔ {’’ اَلْفَافًا ‘‘} ابوعبیدہ نے فرمایا : ’’یہ {’’ لَفِيْفٌ ‘‘ } کی جمع ہے، جیسا کہ {’’شَرِيْفٌ‘‘} کی جمع {’’أَشرَافٌ‘‘} ہے۔‘‘ (المراغی) اس کا معنی ہے گھنے، ایک دوسرے سے لپٹے ہوئے، جن میں کوئی فاصلہ نہیں۔"
    },
    {
      "ayah": 16,
      "tafsir": "(آیت 14تا16) {وَ اَنْزَلْنَا مِنَ الْمُعْصِرٰتِ مَآءً ثَجَّاجًا … : ’’ الْمُعْصِرٰتِ ‘‘} وہ بادل جو پانی سے بھرے ہوئے ہوں۔ {’’ثَجٌّ‘‘} شدت اور کثرت سے بہنا یا بہانا۔ یہ لازم و متعدی دونوں معنوں میں آتا ہے۔ {’’ ثَجَّاجًا ‘‘} کثرت سے برسنے والا۔ {’’ اَلْفَافًا ‘‘} ابوعبیدہ نے فرمایا : ’’یہ {’’ لَفِيْفٌ ‘‘ } کی جمع ہے، جیسا کہ {’’شَرِيْفٌ‘‘} کی جمع {’’أَشرَافٌ‘‘} ہے۔‘‘ (المراغی) اس کا معنی ہے گھنے، ایک دوسرے سے لپٹے ہوئے، جن میں کوئی فاصلہ نہیں۔"
    },
    {
      "ayah": 17,
      "tafsir": "(آیت 17) { اِنَّ يَوْمَ الْفَصْلِ كَانَ مِيْقَاتًا : } یعنی ہم نے تمھارے لیے زمین کو بچھونا بناانے سے لے کر آخر آیات تک مذکور جو کچھ بنایا ہے، اگر دنیا کی پیدائش سے لے کر اس کے ختم ہونے تک اس میں جو نیکی یا بدی کی گئی ہے اس کی جزا و سزا کسی وقت بھی نہ ہو، نہ ظالم سے باز پرس ہو اور نہ مظلوم کی داد رسی ہو تو یہ سب کچھ توبے نتیجہ رہا۔ اس لیے یقین رکھو کہ دنیا میں کیے گئے تمام اعمال کے فیصلے کے لیے ایک دن مقرر ہے۔ اسی مضمون کو اللہ تعالیٰ نے اس آیت میں بیان فرمایا ہے : «وَ خَلَقَ اللّٰهُ السَّمٰوٰتِ وَ الْاَرْضَ بِالْحَقِّ وَ لِتُجْزٰى كُلُّ نَفْسٍۭ بِمَا كَسَبَتْ وَ هُمْ لَا يُظْلَمُوْنَ  » [ الجاثیۃ : ۲۲ ] ’’اور اللہ نے آسمانوں اور زمین کو حق کے ساتھ پیدا فرمایا اور تاکہ ہر جان کو اس کی کمائی کا بدلا دیا جائے اور ان پر ظلم نہیں کیا جائے گا۔‘‘"
    },
    {
      "ayah": 18,
      "tafsir": "(آیت 18) { يَوْمَ يُنْفَخُ فِي الصُّوْرِ فَتَاْتُوْنَ اَفْوَاجًا :} یہاں صور میں دوسری دفعہ پھوونکے جانے کا ذکر ہے، جس سے تمام لوگ قبروں سے نکل کر گروہ در گروہ میدانِ محشر میں آجائیں گے ۔"
    },
    {
      "ayah": 19,
      "tafsir": "(آیت 19) {وَ فُتِحَتِ السَّمَآءُ فَكَانَتْ اَبْوَابًا :} آسمان میں اب بھی دروازے موجود ہیں، جیسا کہ سورئہ اعراف (۴۰) میں ہے اور حدیث معراج میں بھی اس کا ذکر ہے، مگر اس وقت آسمان اس طرح پھٹے گا جیسے وہ سارے کا سارا دروازوں کی شکل اختیار کر گیا ہے اور یہ پھٹنا فرشتوں کے اتارے جانے کے لیے ہو گا،جیسا کہ فرمایا : « وَ يَوْمَ تَشَقَّقُ السَّمَآءُ بِالْغَمَامِ وَ نُزِّلَ الْمَلٰٓىِٕكَةُ تَنْزِيْلًا» [ الفرقان : ۲۵ ] ’’جس دن آسمان بادل کے ساتھ پھٹ جائے گا اور فرشتے لگاتار اتارے جائیں گے۔‘‘"
    },
    {
      "ayah": 20,
      "tafsir": "(آیت 20) ➊ {وَ سُيِّرَتِ الْجِبَالُ فَكَانَتْ سَرَابًا : ’’ سَرَابًا ‘‘} جو دوپہر کے وقت دور سے دیکھنے والے کو پانی کی طرح نظر آتا ہے مگر حقیقت میں کچھ نہیں ہوتا، اسی طرح پہاڑ ریت بن جائیں گے جو دور سے پانی کی طرح نظر آتی ہے مگر حقیقت میں ایسا کچھ بھی نہیں ہو تا ۔ ¤ ➋ قرآن میں قیامت کے دن پہاڑوں پر گزرنے والے مختلف احوال بیان ہوئے ہیں، سب سے پہلے صور کی آواز کے ساتھ زمین اور پہاڑ ایک چوٹ سے توڑ دیے جائیں گے، فرمایا : « وَ حُمِلَتِ الْاَرْضُ وَ الْجِبَالُ فَدُكَّتَا دَكَّةً وَّاحِدَةً » [ الحاقۃ : ۱۴ ] ’’اور زمین اور پہاڑوں کو اٹھایا جائے گا اور دونوں ایک ہی بار ٹکرا دیے جائیں گے۔‘‘ پھر بھربھری ریت ہو جائیں گے جو خود بخود گرتی جا رہی ہو، فرمایا : « وَ كَانَتِ الْجِبَالُ كَثِيْبًا مَّهِيْلًا » [ المزمل : ۱۴ ] ’’اور پہاڑ گرائی ہوئی ریت کے ٹیلے ہو جائیں گے۔‘‘ پھر دھنی ہوئی اون کی طرح ہو جائیں گے، فرمایا: «وَ تَكُوْنُ الْجِبَالُ كَالْعِهْنِ الْمَنْفُوْشِ » [ القارعۃ : ۵ ] ’’اور پہاڑ دھنکی ہوئی رنگین اون کی طرح ہو جائیں گے۔‘‘ پھر بکھرا ہوا غبار بن جائیں گے، فرمایا: « فَكَانَتْ هَبَآءً مُّنْۢبَثًّا » [ الواقعۃ : ۶ ] ’’پس وہ پھیلا ہوا غبار بن جائیں گے۔‘‘ پھر بادلوں کی طرح چلیں گے، جیساکہ فرمایا : «وَ هِيَ تَمُرُّ مَرَّ السَّحَابِ » [ النمل : ۸۸ ] ’’حالانکہ وہ بادلوں کے چلنے کی طرح چل رہے ہوں گے۔‘‘ پھر سراب بن جائیں گے، جیسے یہاں فرمایا ہے، پھر ان میں سے کچھ بھی نہیں رہے گا، فقط چٹیل زمین رہ جائے گی جس میں کوئی بلندی یا پستی نہیں ہوگی، جیساکہ فرمایا: « فَيَذَرُهَا قَاعًا صَفْصَفًا (106) لَّا تَرٰى فِيْهَا عِوَجًا وَّ لَاۤ اَمْتًا » [ طٰہٰ : 107،106 ] ’’پھر وہ اسے ایک چٹیل میدان بنا کر چھوڑے گا، جس میں تونہ کوئی کجی دیکھے گا اور نہ کوئی ابھری ہوئی جگہ۔‘‘"
    },
    {
      "ayah": 21,
      "tafsir": "(آیت 22،21) { اِنَّ جَهَنَّمَ كَانَتْ مِرْصَادًا … :} یہاں سے جہنم اور اہل جہنم کا کچھ حال بیان ہوتا ہے۔ {’’ مِرْصَادًا ‘‘} (گھات) اس جگہ کو کہتے ہیں جہاں کسی دشمن یا شکار پر قابو پانے کے لیے تاک لگائی جاتی ہے، تاکہ وہ بے خبری میں آ کر پھنس جائے۔ یعنی سرکش لوگ اللہ سے بے خوف ہو کر دنیا میں فساد مچا رہے ہیں، مگر انھیں یاد نہیں کہ جہنم ان کے لیے ایک ایسی چھپی ہوئی گھات ہے جس میں وہ اچانک پھنسیں گے اور پھر وہی ان کے لیے ہمیشہ کا ٹھکانا ہوگی۔"
    },
    {
      "ayah": 22,
      "tafsir": "(آیت 22،21) { اِنَّ جَهَنَّمَ كَانَتْ مِرْصَادًا … :} یہاں سے جہنم اور اہل جہنم کا کچھ حال بیان ہوتا ہے۔ {’’ مِرْصَادًا ‘‘} (گھات) اس جگہ کو کہتے ہیں جہاں کسی دشمن یا شکار پر قابو پانے کے لیے تاک لگائی جاتی ہے، تاکہ وہ بے خبری میں آ کر پھنس جائے۔ یعنی سرکش لوگ اللہ سے بے خوف ہو کر دنیا میں فساد مچا رہے ہیں، مگر انھیں یاد نہیں کہ جہنم ان کے لیے ایک ایسی چھپی ہوئی گھات ہے جس میں وہ اچانک پھنسیں گے اور پھر وہی ان کے لیے ہمیشہ کا ٹھکانا ہوگی۔"
    },
    {
      "ayah": 23,
      "tafsir": "(آیت 23) {لٰبِثِيْنَ فِيْهَاۤ اَحْقَابًا : ’’ اَحْقَابًا ‘‘ ’’حُقْبٌ‘‘} (حاء کے ضمہ اور قاف کے سکون کے ساتھ) کی جمع ہے، اسّی (۸۰) سال یا اس سے زیادہ مدت، زمانہ ، سال۔ (قاموس) یعنی مدتوں، کئی زمانے، سالہا سال اس میں پڑے رہیں گے، ایک مدت ختم ہونے پر دوسری مدت شروع ہو جائے گی، ایسی مدتیں جن کی کوئی انتہا نہیں ہوگی ۔ یہ مطلب نہیں کہ کچھ مدتوں کے بعد عذاب کم یا ختم ہو جائے گا، کیونکہ اسی سلسلہ کلام میں آگے چل کر فرمایا : « فَذُوْقُوْا فَلَنْ نَّزِيْدَكُمْ اِلَّا عَذَابًا » [ النبا : ۳۰ ] ’’پس چکھو کہ ہم تمھیں عذاب کے سوا ہرگز کسی چیز میں زیادہ نہیں کریں گے۔ ‘‘"
    },
    {
      "ayah": 24,
      "tafsir": "(آیت 24تا26) { لَا يَذُوْقُوْنَ فِيْهَا بَرْدًا …: ’’ حَمِيْمًا ‘‘} اور{’’ غَسَّاقًا ‘‘} کی تشریح کے لیے دیکھیے سورۂ ص (۵۷) کی تفسیر۔ {’’ بَرْدًا ‘‘} سے مراد خوش گوار ٹھنڈک ہے۔ جہنم میں ایک طبقہ زمہریر بھی ہے جہاں بے انتہا سردی ہے، اسے مزے کی ٹھنڈک نہیں کہہ سکتے۔ (وحیدی)"
    },
    {
      "ayah": 25,
      "tafsir": "(آیت 24تا26) { لَا يَذُوْقُوْنَ فِيْهَا بَرْدًا …: ’’ حَمِيْمًا ‘‘} اور{’’ غَسَّاقًا ‘‘} کی تشریح کے لیے دیکھیے سورۂ ص (۵۷) کی تفسیر۔ {’’ بَرْدًا ‘‘} سے مراد خوش گوار ٹھنڈک ہے۔ جہنم میں ایک طبقہ زمہریر بھی ہے جہاں بے انتہا سردی ہے، اسے مزے کی ٹھنڈک نہیں کہہ سکتے۔ (وحیدی)"
    },
    {
      "ayah": 26,
      "tafsir": "(آیت 24تا26) { لَا يَذُوْقُوْنَ فِيْهَا بَرْدًا …: ’’ حَمِيْمًا ‘‘} اور{’’ غَسَّاقًا ‘‘} کی تشریح کے لیے دیکھیے سورۂ ص (۵۷) کی تفسیر۔ {’’ بَرْدًا ‘‘} سے مراد خوش گوار ٹھنڈک ہے۔ جہنم میں ایک طبقہ زمہریر بھی ہے جہاں بے انتہا سردی ہے، اسے مزے کی ٹھنڈک نہیں کہہ سکتے۔ (وحیدی)"
    },
    {
      "ayah": 27,
      "tafsir": "(آیت 28،27) { اِنَّهُمْ كَانُوْا لَا يَرْجُوْنَ … :} ان کے جہنم میں جانے کی وجہ ایک تو یہ ہے کہ انھیں اعمال کے حساب کی امید نہ تھی، ورنہ وہ اپنے اعمال کو درست کر لیتے اور دوسری یہ کہ انھوں نے ہماری آیات کو بری طرح جھٹلادیا۔ {’’ كِذَّابًا ‘‘} مصدر ہے {’’ كَذَّبُوْا ‘‘} کا، اس کے ساتھ {’’ كَذَّبُوْا ‘‘} کی تاکید فرمائی ہے۔ ترجمے میں اس تاکید کو ’’بری طرح‘‘ کے لفظ سے ادا کیا گیا ہے ۔"
    },
    {
      "ayah": 28,
      "tafsir": "(آیت 28،27) { اِنَّهُمْ كَانُوْا لَا يَرْجُوْنَ … :} ان کے جہنم میں جانے کی وجہ ایک تو یہ ہے کہ انھیں اعمال کے حساب کی امید نہ تھی، ورنہ وہ اپنے اعمال کو درست کر لیتے اور دوسری یہ کہ انھوں نے ہماری آیات کو بری طرح جھٹلادیا۔ {’’ كِذَّابًا ‘‘} مصدر ہے {’’ كَذَّبُوْا ‘‘} کا، اس کے ساتھ {’’ كَذَّبُوْا ‘‘} کی تاکید فرمائی ہے۔ ترجمے میں اس تاکید کو ’’بری طرح‘‘ کے لفظ سے ادا کیا گیا ہے ۔"
    },
    {
      "ayah": 29,
      "tafsir": ""
    },
    {
      "ayah": 30,
      "tafsir": "(آیت 30) {فَذُوْقُوْا فَلَنْ نَّزِيْدَكُمْ اِلَّا عَذَابًا :} یعنی جس طرح تم کفر و تکذیب میں برابر بڑھتے چلے گئے اسی طرح ہم بھی تمھارا عذاب برابر بڑھاتے رہیں گے اور کسی لمحہ اس میں تخفیف نہیں کریں گے۔ دیکھیے سورۂ نساء (۵۶) اور سورۂ بنی اسرائیل (۹۷)۔"
    },
    {
      "ayah": 31,
      "tafsir": "(آیت 31) { اِنَّ لِلْمُتَّقِيْنَ مَفَازًا :} جہنم اور جہنمیوں کے بعد جنت اور جنتیوں کا ذکر ہے۔ یہاں متقین کا ذکر ان لوگوں کے مقابلے میں آیا ہے جنھیں کسی حساب کی توقع نہ تھی اور جنھوں نے اللہ کی آیات کو بالکل جھٹلادیا تھا، یعنی اعمال کے حساب سے ڈرنے والوں اور کفر وتکذیب سے ڈرنے والوں کے لیے ایک بڑی کامیابی ہے۔{’’ مَفَازًا ‘‘} مصدر ہو تومعنی ہے ’’کامیابی‘‘ اور ظرف ہو تو معنی ہے ’’کامیابی کا مقام۔‘‘ {’’ مَفَازًا ‘‘} میں تنوین ’’ایک بڑی‘‘ کا مفہوم ادا کر رہی ہے ۔"
    },
    {
      "ayah": 32,
      "tafsir": "(آیت 32تا34) {حَدَآىِٕقَ وَ اَعْنَابًا … : ’’ حَدَآىِٕقَ ‘‘ ’’حَدِيْقَةٌ‘‘} کی جمع ہے، وہ باغ جس کے گرد چار دیواری ہو۔ {’’ اَعْنَابًا ‘‘ ’’عِنَبٌ‘‘} کی جمع ہے۔ انگور کو پھلوں میں ایک خصوصیت حاصل ہے، اس لیے اس کا ذکر خاص طور پر فرمایا۔ {’’ اَعْنَابًا ‘‘} جمع لانے کا مطلب ہے کہ انگور کی بہت سی اقسام ہوں گی۔ {’’ كَوَاعِبَ ‘‘ ’’كَاعِبٌ‘‘‘} کی جمع ہے، وہ نوجوان لڑکی جس کا سینہ ایسے ابھرا ہوا ہو جیسے کعب یعنی ٹخنہ۔ {’’ اَتْرَابًا ‘‘ ’’تِرْبٌ‘‘} ( تاء کے کسرہ کے ساتھ) کی جمع ہے، مٹی میں ساتھ کھیلنے والے ہم عمر۔ آپس میں ہم عمر ہوں گی یا اپنے خاوندوں کی ہم عمر ہوں گی۔"
    },
    {
      "ayah": 33,
      "tafsir": "(آیت 32تا34) {حَدَآىِٕقَ وَ اَعْنَابًا … : ’’ حَدَآىِٕقَ ‘‘ ’’حَدِيْقَةٌ‘‘} کی جمع ہے، وہ باغ جس کے گرد چار دیواری ہو۔ {’’ اَعْنَابًا ‘‘ ’’عِنَبٌ‘‘} کی جمع ہے۔ انگور کو پھلوں میں ایک خصوصیت حاصل ہے، اس لیے اس کا ذکر خاص طور پر فرمایا۔ {’’ اَعْنَابًا ‘‘} جمع لانے کا مطلب ہے کہ انگور کی بہت سی اقسام ہوں گی۔ {’’ كَوَاعِبَ ‘‘ ’’كَاعِبٌ‘‘‘} کی جمع ہے، وہ نوجوان لڑکی جس کا سینہ ایسے ابھرا ہوا ہو جیسے کعب یعنی ٹخنہ۔ {’’ اَتْرَابًا ‘‘ ’’تِرْبٌ‘‘} ( تاء کے کسرہ کے ساتھ) کی جمع ہے، مٹی میں ساتھ کھیلنے والے ہم عمر۔ آپس میں ہم عمر ہوں گی یا اپنے خاوندوں کی ہم عمر ہوں گی۔"
    },
    {
      "ayah": 34,
      "tafsir": "(آیت 32تا34) {حَدَآىِٕقَ وَ اَعْنَابًا … : ’’ حَدَآىِٕقَ ‘‘ ’’حَدِيْقَةٌ‘‘} کی جمع ہے، وہ باغ جس کے گرد چار دیواری ہو۔ {’’ اَعْنَابًا ‘‘ ’’عِنَبٌ‘‘} کی جمع ہے۔ انگور کو پھلوں میں ایک خصوصیت حاصل ہے، اس لیے اس کا ذکر خاص طور پر فرمایا۔ {’’ اَعْنَابًا ‘‘} جمع لانے کا مطلب ہے کہ انگور کی بہت سی اقسام ہوں گی۔ {’’ كَوَاعِبَ ‘‘ ’’كَاعِبٌ‘‘‘} کی جمع ہے، وہ نوجوان لڑکی جس کا سینہ ایسے ابھرا ہوا ہو جیسے کعب یعنی ٹخنہ۔ {’’ اَتْرَابًا ‘‘ ’’تِرْبٌ‘‘} ( تاء کے کسرہ کے ساتھ) کی جمع ہے، مٹی میں ساتھ کھیلنے والے ہم عمر۔ آپس میں ہم عمر ہوں گی یا اپنے خاوندوں کی ہم عمر ہوں گی۔"
    },
    {
      "ayah": 35,
      "tafsir": "(آیت 35) { لَا يَسْمَعُوْنَ فِيْهَا لَغْوًا وَّ لَا كِذّٰبًا :} جنت کی نعمتوں میں سے ایک بڑی نعمت یہ ہے کہ آدمی کے کان وہاں نہ کوئی بے ہودہ بات سنیں گے اور نہ یہ سنیں گے کہ کوئی کسی کو جھوٹا کہہ رہا ہے ۔ کوئی کسی سے جھگڑے گا ہی نہیں کہ اس کی بات کو جھٹلائے ۔ گالی گلوچ اور دنگا فساد کا تو سوال ہی پیدا نہیں ہوتا۔ اس نعمت کی قدر وہی جانتا ہے جسے ان کاموں سے نفرت ہو، پھر اسے بے ہودہ بکنے والوں اور ایک دوسرے کو جھٹلانے والے بدتمیزوں سے واسطہ رہتا ہو ۔"
    },
    {
      "ayah": 36,
      "tafsir": "(آیت 37،36) ➊ { جَزَآءً مِّنْ رَّبِّكَ عَطَآءً حِسَابًا … :} یہ سب کچھ ان کے رب کی طرف سے ان  کے اعمال کا بدلا ہے۔ بدلا دینے والا رب تعالیٰ ہو تو بدلا کتنا عظیم ہوگا، پھر برابر بدلا ہی نہیں، دس گنا سے لے کر سات سو گنا بلکہ اس سے بھی بڑھا کر لامحدود گنا عطیہ ملے گا۔ البتہ گناہ کا بدلا اتنا ہی ہوگا جتنا گناہ ہے۔ ¤ ➋ { عَطَآءً حِسَابًا :} اس کے دو معنی ہیں، پہلا یہ کہ وہ عطیہ حساب سے ہوگا، یعنی ان کا کوئی چھوٹے سے چھوٹا عمل بھی ایسا نہ ہوگا جو حساب میں نہ آئے۔ دوسرا معنی ہے ’’کافی عطیہ۔‘‘ جیسے {’’حَسْبِيَ اللّٰهُ ‘‘} کا معنی ہے مجھے اللہ کافی ہے، یعنی اتنا بدلا ہوگا جس سے زیادہ کی خواہش نہیں ہو گی۔ ¤ ➌ {لَا يَمْلِكُوْنَ مِنْهُ خِطَابًا:} یعنی انتہائی لطف و رحمت کے باوجود قیامت کے دن اللہ تعالیٰ کا جلال اس قدر ہوگا کہ کوئی اس کے سامنے لب کشائی نہیں کر سکے گا۔ (اشرف الحواشی)"
    },
    {
      "ayah": 37,
      "tafsir": "(آیت 37،36) ➊ { جَزَآءً مِّنْ رَّبِّكَ عَطَآءً حِسَابًا … :} یہ سب کچھ ان کے رب کی طرف سے ان  کے اعمال کا بدلا ہے۔ بدلا دینے والا رب تعالیٰ ہو تو بدلا کتنا عظیم ہوگا، پھر برابر بدلا ہی نہیں، دس گنا سے لے کر سات سو گنا بلکہ اس سے بھی بڑھا کر لامحدود گنا عطیہ ملے گا۔ البتہ گناہ کا بدلا اتنا ہی ہوگا جتنا گناہ ہے۔ ¤ ➋ { عَطَآءً حِسَابًا :} اس کے دو معنی ہیں، پہلا یہ کہ وہ عطیہ حساب سے ہوگا، یعنی ان کا کوئی چھوٹے سے چھوٹا عمل بھی ایسا نہ ہوگا جو حساب میں نہ آئے۔ دوسرا معنی ہے ’’کافی عطیہ۔‘‘ جیسے {’’حَسْبِيَ اللّٰهُ ‘‘} کا معنی ہے مجھے اللہ کافی ہے، یعنی اتنا بدلا ہوگا جس سے زیادہ کی خواہش نہیں ہو گی۔ ¤ ➌ {لَا يَمْلِكُوْنَ مِنْهُ خِطَابًا:} یعنی انتہائی لطف و رحمت کے باوجود قیامت کے دن اللہ تعالیٰ کا جلال اس قدر ہوگا کہ کوئی اس کے سامنے لب کشائی نہیں کر سکے گا۔ (اشرف الحواشی)"
    },
    {
      "ayah": 38,
      "tafsir": "(آیت 38) ➊ {يَوْمَ يَقُوْمُ الرُّوْحُ وَ الْمَلٰٓىِٕكَةُ صَفًّا …:’’ الرُّوْحُ ‘‘} سے مراد جبرییل علیہ السلام ہیں، جیساکہ فرمایا : « نَزَلَ بِهِ الرُّوْحُ الْاَمِيْنُ » [ الشعراء : ۱۹۳ ] ’’اس (قرآن )کو امانت دار روح لے کر اترا ہے۔‘‘ ان کا الگ ذکر ان کی شان کی عظمت کے اظہار کے لیے کیا گیا ہے، جیساکہ سورۂ بقرہ میں ہے : « مَنْ كَانَ عَدُوًّا لِّلّٰهِ وَ مَلٰٓىِٕكَتِهٖ وَ رُسُلِهٖ وَ جِبْرِيْلَ وَ مِيْكٰىىلَ فَاِنَّ اللّٰهَ عَدُوٌّ لِّلْكٰفِرِيْنَ » [ البقرۃ : ۹۸ ] ’’جو کوئی اللہ اور اس کے فرشتوں اور اس کے رسولوں اور جبریل اور میکال کا دشمن ہو تو بے شک اللہ سب کافروں کا دشمن ہے۔‘‘ دوسرا معنی جو لفظ سے ظاہر ہے بنو آدم کی ارواح ہیں۔ ¤ ➋ صحیح احادیث کے مطابق یہ اس وقت کا ذکر ہے جب اللہ تعالیٰ نیک و بد کے فیصلے کے لیے آسمان سے زمین پر میدانِ محشر میں نزول فرمائے گا اور لوگ سورج کی گرمی اور پسینے سے گھبرا جائیں گے اور وہ آدم علیہ السلام سے لے کر عیسیٰ علیہ السلام تک سب انبیاء کے پاس جائیں گے کہ وہ اللہ تعالیٰ سے سفارش کریں کہ حساب کتاب شروع ہو، لیکن کسی نبی کی جرأت اور طاقت اللہ تعالیٰ سے بات کرنے کی نہ ہوگی۔ آخر کار خاتم النّبیین محمد رسول اللہ صلی اللہ علیہ وسلم کو بات کرنے کا حکم ہو گا اور آپ کی شفاعت سے سب لوگوں کا حساب شروع ہوگا۔ (احسن التفاسیر) دیکھیے صحیح بخاری (۷۴۴۰ ، ۷۵۱۰)۔ ¤ ➌ { لَا يَتَكَلَّمُوْنَ اِلَّا مَنْ … :} قیامت کے دن اللہ تعالیٰ سے بات ( سفارش ) کرنے والے کے لیے دو شرطیں ہیں، پہلی یہ کہ رحمان اسے بات(سفارش) کرنے کی اجازت دے، جیسا کہ فرمایا: « مَنْ ذَا الَّذِيْ يَشْفَعُ عِنْدَهٗۤ اِلَّا بِاِذْنِهٖ » [ البقرۃ : ۲۵۵ ] ’’کون ہے جو اس کے پاس اس کی اجازت کے بغیر سفارش کرے ؟‘‘ دوسری یہ کہ وہ درست بات کرے، سفارش کرنے میں غلطی نہ کرے۔ مثلاً غیر مستحق کی سفارش نہ کر بیٹھے، جیسا کہ ابراہیم علیہ السلام اپنے والد آزر کے لیے سفارش نہیں کر سکیں گے۔ دوسری تفسیر یہ ہے کہ جس کے حق میں اللہ تعالیٰ سے بات کی جائے اس کے لیے دو شرطیں ہیں، پہلی یہ کہ رحمان اس کے حق میں سفارش کرنے کی اجازت دے، جیسا کہ فرمایا : « لَا يَشْفَعُوْنَ اِلَّا لِمَنِ ارْتَضٰى » [ الأنبیاء : ۲۸ ] ’’وہ فرشتے صرف اسی کے لیے سفارش کرتے ہیں جسے رحمان پسند کرے۔‘‘ دوسری یہ کہ{’’ قَالَ صَوَابًا ‘‘} یعنی دنیا میں اس نے درست بات کہی ہو، یعنی کلمۂ توحید کہا ہو، مسلمان ہو۔ کافر و مشرک نے دنیا میں درست بات نہیں کہی ہوتی، اس لیے اس کے حق میں سفارش کی اجازت نہیں ملے گی ۔ (جامع البیان)"
    },
    {
      "ayah": 39,
      "tafsir": "(آیت 39) { ذٰلِكَ الْيَوْمُ الْحَقُّ … :} یہ وہ دن ہے جو حق ہے، یعنی آ کر رہے گا۔ تو جب اس دن کا آنا یقینی ہے تو آدمی کو چاہیے کہ اپنے مولا کو منہ دکھانے کے قابل بننے اور اس کے پاس ٹھکانا بنانے کے لیے ابھی تیاری کر لے، مرنے کے بعد اس کا موقع نہیں ملے گا۔"
    },
    {
      "ayah": 40,
      "tafsir": "(آیت 40) ➊ {اِنَّاۤ اَنْذَرْنٰكُمْ عَذَابًا قَرِيْبًا … :} آخرت کے عذاب کو قریب فرمایا، کیونکہ عمر خواہ کتنی بھی ہو ختم ہونے والی ہے اور ہر آنے والا وقت قریب ہی ہوتا ہے ۔ قیامت کو جب اٹھیں گے تو انھیں دنیا میں قیام کا وقت ایسے معلوم ہوگا جیسے دن کا ایک پہر گزرا ہو۔ (دیکھیے نازعات : ۴۶) بلکہ قیامت کے دن مجرم قسم کھا کر کہیں گے کہ ہم دنیا میں ایک گھڑی سے زیادہ نہیں رہے۔ دیکھیے سورۂ روم (۵۵)۔ ¤ ➋ { يٰلَيْتَنِيْ كُنْتُ تُرٰبًا :} اے کاش کہ مییں مٹی ہوتا، یعنی پیدا ہی نہ ہوا ہوتا، نہ حساب ہوتا نہ کتاب۔ دوسرا معنی یہ ہے کہ کاش ! میں مر کر مٹی ہو جاتا تو نہ حساب ہوتا نہ عذاب۔ بعض مفسرین نے ایک عجیب معنی کیا ہے کہ{’’ الْكٰفِرُ ‘‘} سے مراد یہاں ابلیس ہے ۔ جب آدم علیہ السلام اور ان کی اولاد کو ان کے اعمال کا ثواب ملے گا تو ابلیس کہے گا کاش! میں مٹی ہوتا، آگ سے بنا ہوا نہ ہوتا، کیونکہ اس نے آگ سے بنا ہوا ہونے کی وجہ سے آدم کو سجدہ کرنے کا حکم ٹھکرا دیا تھا۔ (زاد المسیرلابن جوزی) پہلے معنوں کے ساتھ یہ بھی شامل کیا جاسکتا ہے۔"
    }
  ]
}