{
  "surah": "Ash-Shams",
  "surah_number": 91,
  "tafsir": [
    {
      "ayah": 1,
      "tafsir": "(آیت 1) {وَ الشَّمْسِ وَ ضُحٰىهَا:} پہلی آیت سے لے کر آٹھویں آیت تک تمام قسموں کا جوابِ قسم یہ ہے کہ ’’جس شخص نے اپنے نفس کوپاک کر لیا وہ کامیاب ہوا اور جس نے اسے مٹی میں دبا دیا وہ ناکام ہوا۔ ‘‘ ان قسموں اور جواب قسم کی مناسبت یہ ہے (واللہ اعلم) کہ یہ سب کچھ اللہ تعالیٰ نے انسان کے فائدے کے لیے پیدا فرمایا، جیسا کہ فرمایا : « هُوَ الَّذِيْ خَلَقَ لَكُمْ مَّا فِي الْاَرْضِ جَمِيْعًا » [ البقرۃ : ۲۹ ] ’’وہ ذات کہ زمین میں جو کچھ ہے اس نے سب تمھارے لیے پیدا فرمایا۔‘‘ حتیٰ کہ آسمان کی چھت، زمین کا فرش، سورج اور اس کی دھوپ، اس کے بعد چاند اور اس کی چاندنی اور دن کو آفتاب کا اُجالا، پھر رات کا اس کو ڈھانپ لینا اسی کے فائدے کے لیے ہے، فرمایا : « وَ سَخَّرَ لَكُمُ الشَّمْسَ وَ الْقَمَرَ دَآىِٕبَيْنِ وَ سَخَّرَ لَكُمُ الَّيْلَ وَ النَّهَارَ » [ إبراہیم : ۳۳ ] ’’اور اس نے تمھارے لیے سورج اور چاند کو مسخر کر دیا جو مسلسل چلنے والے ہیں اور تمھارے لیے رات اور دن کو مسخر کر دیا۔‘‘ پھر اللہ تعالیٰ نے انسان کو اپنی عبادت کے لیے پیدا فرمایا اور نفس انسانی کو بہترین شکل و صورت میں بنا کر اسے نیکی اور بدی کی پہچان بھی کرا دی۔ ہر آدمی ان سب چیزوں کو اپنی آنکھوں سے دیکھتا اور شعور سے محسوس کرتا ہے۔ اب ظاہر ہے کہ جو شخص ان عظیم الشان مخلوقات کو اور ان کے خالق کے احسانات کے تقاضوں کو مدنظر رکھ کر اپنے آپ کو کفر و شرک اور ظلم و زیادتی سے پاک کر لیتا ہے یقینا وہ اپنا مقصد تخلیق پورا کر دینے کی وجہ سے کامیاب ہے اور جو شخص ان سب چیزوں سے آنکھیں بند کرکے اپنے نفس کو شہوت ، غضب اور شرک و کفر کے کیچڑ میں دبا دیتا ہے وہ ناکام ہے۔"
    },
    {
      "ayah": 2,
      "tafsir": "(آیت 2) {وَ الْقَمَرِ اِذَا تَلٰىهَا: ’’تَلاَ يَتْلُوْ‘‘} (ن) پیچھے آنا۔ اور چاند کی قسم جب وہ سورج کے پیچھے آتا ہے! یعنی سورج غروب ہونے کے بعد جب چاند کی روشنی پھیلتی ہے۔"
    },
    {
      "ayah": 3,
      "tafsir": "(آیت 3) {وَ النَّهَارِ اِذَا جَلّٰىهَا: ’’جَلّٰي يُجَلِّيْ تَجْلِيَةً‘‘} (تفعیل) ظاہر کرنا، روشن کرنا۔ اور دن کی قسم جب وہ اس سورج کو ظاہر کرتا ہے! یعنی جب اس میں سورج پوری روشنی اور گرمی کے ساتھ چمکتا ہے۔"
    },
    {
      "ayah": 4,
      "tafsir": "(آیت 4) { وَ الَّيْلِ اِذَا يَغْشٰىهَا:} جب رات سورج کی روشنی کو مکمل طور پر چھپا کر خوب اندھیری ہو جاتی ہے۔"
    },
    {
      "ayah": 5,
      "tafsir": "(آیت 5) {وَ السَّمَآءِ وَ مَا بَنٰىهَا: ’’بَنٰي يَبْنِيْ بِنَاءً‘‘} (ض) بنانا۔ واضح رہے کہ عام طور پر {’’مَنْ‘‘} علم والوں، مثلاً اللہ تعالیٰ، فرشتوں اور انسانوں کے لیے آتا ہے، جبکہ{’’مَا‘‘} ان کے علاوہ کے لیے آتا ہے، مگر بعض اوقات کسی خاص مقصد کی وجہ سے اس کا الٹ بھی ہو جاتا ہے اور {’’مَا‘‘} علم والوں کے لیے بھی آجاتا ہے ، جیسا کہ {’’ مَا ‘‘} یہاں اللہ تعالیٰ کے لیے استعمال ہوا ہے۔ یعنی اور قسم ہے آسمان کی اور اس ذات کی جس نے اسے بنایا! یہاں {’’مَنْ‘‘} کے بجائے {’’ مَا ‘‘} اس لیے لایا گیا ہے کہ وہ یہاں {’’اَلَّذِيْ‘‘} کے معنی میں ہے اور اس کے بعد اللہ تتعالیٰ کی صفات بیان کی گئی ہیں۔ قرآن مجید میں {’’ مَا ‘‘} کا لفظ علم والوں کے لیے متعدد مقامات پر آیا ہے، مثلاً : « وَ لَاۤ اَنْتُمْ عٰبِدُوْنَ مَاۤ اَعْبُدُ» [ الکافرون : ۳ ] ’’اور نہ تم اس کی عبادت کرنے والے ہو جس کی میں عبادت کرتا ہوں۔‘‘ اور فرمایا: «فَانْكِحُوْا مَا طَابَ لَكُمْ مِّنَ النِّسَآءِ » [ النساء : ۳ ] ’’سو عورتوں میں سے جو تمھیں پسند ہوں ان سے نکاح کرلو۔‘‘"
    },
    {
      "ayah": 6,
      "tafsir": "(آیت 6) { وَ الْاَرْضِ وَ مَا طَحٰىهَا: ’’طَحَا يَطْحُوْ طَحْوًا‘‘} (ن) اور {’’دَحَا يَدْحُوْ دَحْوًا‘‘} (ن) کا ایک ہی معنی ہے، بچھانا۔ اور زمین کی قسم اور اس ذات کی جس نے اسے بچھایا!"
    },
    {
      "ayah": 7,
      "tafsir": ""
    },
    {
      "ayah": 8,
      "tafsir": "(آیت 8) {فَاَلْهَمَهَا فُجُوْرَهَا وَ تَقْوٰىهَا: ’’لَهِمَ يَلْهَمُ لَهْمًا‘‘ (س) ’’اَلشَّيْءَ‘‘} کسی چیز کو ایک ہی بار نگل جانا۔ {’’ أَلْهَمَ اللّٰهُ يُلْههِمُ إِلْهَامًا ‘‘} (افعال) اللہ تعالیٰ کا دل میں کوئی بات ڈال دینا، سمجھا دینا، اس کی توفیق دے دینا۔ اللہ تعالیٰ نے ہر انسان کے دل میں اس کی نیکی اور بدی کی پہچان رکھ دی ہے۔ یہ پہچان پہلے عقل و فطرت میں رکھی گئی، پھر انبیاء علیھم السلام کے ذریعے سے دوبارہ یاد دہانی کروائی گئی، تاکہ لوگ نافرمانی سے بچیں اور پرہیزگاری اختیار کریں۔ دیکھیے سورۂ دہر (۳) اور سورۂ بلد (۱۰)۔"
    },
    {
      "ayah": 9,
      "tafsir": ""
    },
    {
      "ayah": 10,
      "tafsir": "(آیت 10) { وَ قَدْ خَابَ مَنْ دَسّٰىهَا: ’’دَسَّا‘‘ ’’دَسَّ يَدُسُّ دَسًّا‘‘} (ن) سے مبالغے کے لیے باب تفعیل ہے، معنی ہے مٹی میں دبا دینا، یہ اصل میں {’’دَسَّسَ‘‘} تھا، دوسرے سین کو الف کر دیا، جیسے {’’تَقَضَّضَ الْبَازِيْ‘‘} (باز شکار پر ٹوٹ پڑا) کو {’’تَقَضَّي الْبَازِيْ‘‘} کہہ دیتے ہیں۔ اسی طرح اللہ تعالیٰ کا فرمان ہے: « اَمْ يَدُسُّهٗ فِي التُّرَابِ » [النحل:۵۹] ’’یا اسے مٹی میں دبا دے۔‘‘"
    },
    {
      "ayah": 11,
      "tafsir": "(آیت 11) {كَذَّبَتْ ثَمُوْدُ بِطَغْوٰىهَاۤ: ’’طَغْوٰي‘‘ (سركشی) ’’طَغَا يَطْغُوْ‘‘} (ن) کا مصدر ہے، جیسا کہ {’’دَعَا يَدْعُوْ‘‘} کا مصدر{’’دَعْوٰي‘‘} ہے۔ بطور مثال تاریخ میں سے ایک قوم کا ذکر فرمایا، جس نے سرکشی کی وجہ سے اپنے آپ کو مٹی میں دبا دیا۔ ثمود صالح علیہ السلام کی قوم تھی، ان کے معجزہ طلب کرنے پر انھیں ایک اونٹنی دی گئی اور انھیں کہا گیا کہ ایک دن اس کے پینے کی باری ہوگی اور ایک دن تم سب کے پانی لینے کی۔ دیکھیے سورۂ شعراء (۱۵۵)۔"
    },
    {
      "ayah": 12,
      "tafsir": "(آیت 12) {اِذِ انْۢبَعَثَ اَشْقٰىهَا:} جن لوگوں کے مویشی زیادہ تھے ان پر یہ پابندی بہت شاق گزری اور انھوں نے اس اونٹنی کو کاٹ ڈالنے پر اتفاق کر لیا، مگر اس کام کا بیڑا ان کے سب سے بڑے بدبخت نے اٹھایا۔ تاریخ اور شعر عرب میں اس کا نام قدار بن سالف بیان کیا گیا ہے۔"
    },
    {
      "ayah": 13,
      "tafsir": "(آیت 13) {فَقَالَ لَهُمْ رَسُوْلُ اللّٰهِ نَاقَةَ اللّٰهِ وَ سُقْيٰهَا: ’’ نَاقَةَ اللّٰهِ ‘‘}} (اللہ کی اونٹنی) فعل محذوف {’’اِتَّقُوْا‘‘} کی وجہ سے منصوب ہے۔ یہ نسبت اس اونٹنی کے شرف اور خصوصیت کی وجہ سے ہے، (جیسے ’’بیت اللہ‘‘ میں ہے) ورنہ سب اونٹنیاں اللہ ہی کی ہیں۔"
    },
    {
      "ayah": 14,
      "tafsir": "(آیت 14) ➊ {فَكَذَّبُوْهُ فَعَقَرُوْهَا:} اگرچہ ایک آدمی نے کونچیں کاٹ کر اسے ہلاک کیا تھا، لیکن چونکہ ساری قوم اس کے ساتھ تھی بلکہ انھی کے کہنے پر اس نے یہ کام کیا تھا، اس لیے ان سب کو مجرم قرار دیا گیا اور فرمایا کہ ’’ انھوں نے اس کی کونچیں کاٹ دیں۔‘‘ ¤ ➋ {فَدَمْدَمَ عَلَيْهِمْ رَبُّهُمْ بِذَنْۢبِهِمْ فَسَوّٰىهَا …:} قاموس میں ہے : {’’دَمَّمَ الْقَوْمَ كَدَمْدَمَهُمْ وَ دَمْدَمَ عَلَيْهِمْ، طَحَنَهُمْ فَأَهْلَكَهُمْ۔‘‘ ’’دَمْدَمَ عَلَيْهِمْ‘‘} اس نے انھیں پیس کر ہلاک کر دیا۔  اونٹنی کو مار ڈالنے کے تین دن بعد ان پر ایک زبردست غیبی چیخ کے ساتھ عذاب آیا اور وہ اس طرح نابود ہوگئے جیسے کبھی وہاں تھے ہی نہیں، صرف صالح علیہ السلام اور اہل ایمان بچے۔ سورۂ ہود (۶۲ تا ۶۸)، اعراف (۷۳ تا ۷۹) اور سورۂ شعراء (۱۴۱ تا ۱۵۹) میں یہ واقعہ تفصیل سے گزرچکا ہے۔"
    },
    {
      "ayah": 15,
      "tafsir": "(آیت 15) {وَ لَا يَخَافُ عُقْبٰهَا: ’’هَا‘‘} ضمیر کا مرجع وہ {’’ دَمْدَمَةٌ ‘‘} ہے جو {’’ فَدَمْدَمَ عَلَيْهِمْ رَبُّهُمْ ‘‘} کے ضمن میں موجود ہے۔ یعنی دنیا کے بادشاہ کسی کو قتل کرتے ہیں تو ڈرتے ہیں کہ نامعلوم اس کا انجام کیا ہوگا؟ مقتول کا کوئی وارث بدلا لینے کے لیے نہ اٹھ کھڑا ہو یا ملک میں بغاوت نہ ہو جائے، لیکن اللہ تعالیٰ کو ایسا کوئی خطرہ نہیں۔"
    }
  ]
}