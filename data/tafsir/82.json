{
  "surah": "Al-Infitaar",
  "surah_number": 82,
  "tafsir": [
    {
      "ayah": 1,
      "tafsir": ""
    },
    {
      "ayah": 2,
      "tafsir": ""
    },
    {
      "ayah": 3,
      "tafsir": "(آیت 3) {وَ اِذَا الْبِحَارُ فُجِّرَتْ :} یہاں فرمایا کہ سمندر پھاڑ دیے جائیں گے، پچھلی سورت میں فرمایا بھڑکائے جائیں گے، تو دونوں باتیں ہی حق ہیں، پہلے قیامت کے شدید زلزلوں سے ساری زمین جا بجا پھٹ جائے گی، سمندر درمیان میں حائل رکاوٹیں ختم ہونے سے ایک ہو جائیں گے، پھر ان میں آگ لگ جائے گی۔\n\n«واذا البحار فجرت»: یہاں فرمایا کہ سمندر پھاڑ دیئے جائیں گے، پچھلی سورت میں فرمایا بھڑکائے جائیں گے، تو دونوں باتیں ہی حق ہیں، پہلے قیامت کے شدید زلزلوں سے ساری زمین جا بجا پھٹ جائے گی، سمندر درمیان میں حائل رکاوٹیں ختم ہونے سے ایک ہو جائیں گے، پھر ان میں آگ لگ جائے گی۔"
    },
    {
      "ayah": 4,
      "tafsir": "(آیت 4) {وَ اِذَا الْقُبُوْرُ بُعْثِرَتْ :} دوسرے نفخہ سے قبریں پھٹیں گی اور مردے زندہ ہو کر باہر نکل آئیں گے۔"
    },
    {
      "ayah": 5,
      "tafsir": "(آیت 5) { عَلِمَتْ نَفْسٌ مَّا قَدَّمَتْ وَ اَخَّرَتْ :} جو اچھے یا برے اعمال موت سے پہلے کیے، یا جو اچھے یا برے طریقے پیچھے چھوڑ گیا، جن کے ثواب و عذاب کا سلسلہ اس کے مرنے کے بعد بھی جاری رہا، وہ سب سامنے آجائیں گے۔ یہ مطلب بھی ہو سکتا ہے کہ جو عمل شروع عمر میں کیے اور جو آخر عمر میں کیے۔"
    },
    {
      "ayah": 6,
      "tafsir": "(آیت 6) { يٰۤاَيُّهَا الْاِنْسَانُ مَا غَرَّكَ بِرَبِّكَ الْكَرِيْمِ :} اتنی مہربانیوں والے رب کے متعلق دھوکا کھانے اور کفر کرنے کی تو کوئی گنجائش ہی نہ تھی۔"
    },
    {
      "ayah": 7,
      "tafsir": "(آیت 8،7) {الَّذِيْ خَلَقَكَ فَسَوّٰىكَ … :} وہ تجھے بے ڈھب بنا سکتا تھا، بندر، خنزیر یا کوئی جانور بھی بنا سکتا تھا۔ اتنی اچھی ترکیب سے جب پہلے بنا دیا تو جزائے اعمال کے لیے دوبارہ کیوں نہیں بنا سکتا؟"
    },
    {
      "ayah": 8,
      "tafsir": "(آیت 8،7) {الَّذِيْ خَلَقَكَ فَسَوّٰىكَ … :} وہ تجھے بے ڈھب بنا سکتا تھا، بندر، خنزیر یا کوئی جانور بھی بنا سکتا تھا۔ اتنی اچھی ترکیب سے جب پہلے بنا دیا تو جزائے اعمال کے لیے دوبارہ کیوں نہیں بنا سکتا؟"
    },
    {
      "ayah": 9,
      "tafsir": "(آیت 9) { كَلَّا بَلْ تُكَذِّبُوْنَ بِالدِّيْنِ :} یعنی دھوکا کھانے کا سبب یہ نہیں کہ تمھیں رب کریم کی مہربانیوں پر بہت اعتماد ہے، بلکہ یہ باطل خیال ہے کہ ہمیں نہ دوبارہ زندہ ہونا ہے اور نہ اعمال کا بدلا ملنا ہے۔ حقیقت یہ ہے کہ تمام بد اعمالیوں کا اصل سبب روز جزا کو جھٹلانا ہے اور اسی کو تم جھٹلا رہے ہو۔"
    },
    {
      "ayah": 10,
      "tafsir": "(آیت 11،10) { وَ اِنَّ عَلَيْكُمْ لَحٰفِظِيْنَ … :} حالانکہ تم پر نگہبان مقرر ہیں، یعنی فرشتے۔ {’’حَافِظِيْنَ‘‘} یعنی کوئی عمل ان کی نگرانی سے باہر نہیں۔ {’’ كِرَامًا ‘‘} عزت والے، اس لیے کہ وہ لکھنے میں کوئی خیانت نہیں کرتے، نہ کوئی بات لکھنے سے چھوڑتے ہیں اور نہ زیادہ لکھتے ہیں۔"
    },
    {
      "ayah": 11,
      "tafsir": "(آیت 11،10) { وَ اِنَّ عَلَيْكُمْ لَحٰفِظِيْنَ … :} حالانکہ تم پر نگہبان مقرر ہیں، یعنی فرشتے۔ {’’حَافِظِيْنَ‘‘} یعنی کوئی عمل ان کی نگرانی سے باہر نہیں۔ {’’ كِرَامًا ‘‘} عزت والے، اس لیے کہ وہ لکھنے میں کوئی خیانت نہیں کرتے، نہ کوئی بات لکھنے سے چھوڑتے ہیں اور نہ زیادہ لکھتے ہیں۔"
    },
    {
      "ayah": 12,
      "tafsir": "(آیت 12) {يَعْلَمُوْنَ مَا تَفْعَلُوْنَ :} تمھارا کوئی مخفی سے مخفی کام ،حتیٰ کہ تمھاری نیتیں اور ارادے بھی ان سے پوشیدہ نہیں۔ لہٰذا تمھارا یہ سمجھنا کہ تمھارے چھپا کر کیے ہوئے گناہ ریکارڈ میں نہیں آئیں گے اور تم ان کی سزا سے بچ جاؤ گے، زبردست نادانی ہے۔ ان فرشتوں کا مزید ذکر سورۂ ق (۱۷ ، ۱۸) میں دیکھیے۔"
    },
    {
      "ayah": 13,
      "tafsir": "(آیت 14،13) { اِنَّ الْاَبْرَارَ لَفِيْ نَعِيْمٍ … :} فرشتوں کے تیار کردہ اعمال ناموں کا نتیجہ یہ ہے کہ نیک لوگ نعمت میں اور نافرمان بھڑکتی ہوئی آگ میں ہوں گے۔ {’’ الْاَبْرَارَ ‘‘ ’’ بَرٌّ ‘‘} کی جمع ہے، وہ شخص جس میں {’’ بِرٌّ ‘‘} (نیکی) پائی جائے۔ نیکی کیا ہے اور نیک کون ہے اس کی تفصیل سورۂ بقرہ کی آیت (۱۷۷) یعنی ’’آیت بر‘‘ میں ملاحظہ فرمائیں۔ {’’ الْفُجَّارَ ‘‘ ’’فَاجِرٌ‘‘} کی جمع ہے، یہاں مراد کافر ہیں، کیونکہ مومن ہمیشہ جہنم میں نہیں رہے گا۔"
    },
    {
      "ayah": 14,
      "tafsir": "(آیت 14،13) { اِنَّ الْاَبْرَارَ لَفِيْ نَعِيْمٍ … :} فرشتوں کے تیار کردہ اعمال ناموں کا نتیجہ یہ ہے کہ نیک لوگ نعمت میں اور نافرمان بھڑکتی ہوئی آگ میں ہوں گے۔ {’’ الْاَبْرَارَ ‘‘ ’’ بَرٌّ ‘‘} کی جمع ہے، وہ شخص جس میں {’’ بِرٌّ ‘‘} (نیکی) پائی جائے۔ نیکی کیا ہے اور نیک کون ہے اس کی تفصیل سورۂ بقرہ کی آیت (۱۷۷) یعنی ’’آیت بر‘‘ میں ملاحظہ فرمائیں۔ {’’ الْفُجَّارَ ‘‘ ’’فَاجِرٌ‘‘} کی جمع ہے، یہاں مراد کافر ہیں، کیونکہ مومن ہمیشہ جہنم میں نہیں رہے گا۔"
    },
    {
      "ayah": 15,
      "tafsir": "(آیت 16،15) {يَصْلَوْنَهَا يَوْمَ الدِّيْنِ … : ’’ بِغَآىِٕبِيْنَ ‘‘} پر باء نفی کی تاکید کے  لیے ہے، اس لیے ترجمہ ’’کبھی غائب ہونے والے نہیں۔‘‘ کیا گیا ہے۔ فاجر لوگ قیامت کے دن جہنم میں داخل ہوں گے اور ہمیشہ اس میں رہیں گے، کبھی اس سے نہیں نکلیں گے۔ یہ مطلب بھی ہو سکتا ہے کہ اگرچہ وہ قیامت کے دن جہنم میں داخل ہوں گے مگر اس سے پہلے قبر میں بھی وہ آگ سے غائب نہیں ہیں، جیسا کہ آل فرعون کے متعلق فرمایا : « وَ حَاقَ بِاٰلِ فِرْعَوْنَ سُوْٓءُ الْعَذَابِ (45) اَلنَّارُ يُعْرَضُوْنَ عَلَيْهَا غُدُوًّا وَّ عَشِيًّا وَ يَوْمَ تَقُوْمُ السَّاعَةُ اَدْخِلُوْۤا اٰلَ فِرْعَوْنَ اَشَدَّ الْعَذَابِ » [ المؤمن : ۴۵، ۴۶ ] ’’اور آل فرعون کو بدترین عذاب نے گھیر لیا جو آگ ہے۔ اس پر صبح اور شام پیش کیے جاتے ہیں اور جس دن قیامت قائم ہو گی ( کہا جائے گا کہ) آلِ فرعون کو سخت ترین عذاب میں داخل کرو۔‘‘"
    },
    {
      "ayah": 16,
      "tafsir": "(آیت 16،15) {يَصْلَوْنَهَا يَوْمَ الدِّيْنِ … : ’’ بِغَآىِٕبِيْنَ ‘‘} پر باء نفی کی تاکید کے  لیے ہے، اس لیے ترجمہ ’’کبھی غائب ہونے والے نہیں۔‘‘ کیا گیا ہے۔ فاجر لوگ قیامت کے دن جہنم میں داخل ہوں گے اور ہمیشہ اس میں رہیں گے، کبھی اس سے نہیں نکلیں گے۔ یہ مطلب بھی ہو سکتا ہے کہ اگرچہ وہ قیامت کے دن جہنم میں داخل ہوں گے مگر اس سے پہلے قبر میں بھی وہ آگ سے غائب نہیں ہیں، جیسا کہ آل فرعون کے متعلق فرمایا : « وَ حَاقَ بِاٰلِ فِرْعَوْنَ سُوْٓءُ الْعَذَابِ (45) اَلنَّارُ يُعْرَضُوْنَ عَلَيْهَا غُدُوًّا وَّ عَشِيًّا وَ يَوْمَ تَقُوْمُ السَّاعَةُ اَدْخِلُوْۤا اٰلَ فِرْعَوْنَ اَشَدَّ الْعَذَابِ » [ المؤمن : ۴۵، ۴۶ ] ’’اور آل فرعون کو بدترین عذاب نے گھیر لیا جو آگ ہے۔ اس پر صبح اور شام پیش کیے جاتے ہیں اور جس دن قیامت قائم ہو گی ( کہا جائے گا کہ) آلِ فرعون کو سخت ترین عذاب میں داخل کرو۔‘‘"
    },
    {
      "ayah": 17,
      "tafsir": "(آیت 18،17) { وَ مَاۤ اَدْرٰىكَ مَا يَوْمُ الدِّيْنِ … :} قیامت کی عظمت و اہمیت ذہن میں بٹھانے کے لیے سوال اور پھر تکرار سوال ہے۔"
    },
    {
      "ayah": 18,
      "tafsir": "(آیت 18،17) { وَ مَاۤ اَدْرٰىكَ مَا يَوْمُ الدِّيْنِ … :} قیامت کی عظمت و اہمیت ذہن میں بٹھانے کے لیے سوال اور پھر تکرار سوال ہے۔"
    },
    {
      "ayah": 19,
      "tafsir": "(آیت 19) { يَوْمَ لَا تَمْلِكُ نَفْسٌ لِّنَفْسٍ شَيْـًٔا … :} دنيا ميں بظاہر لوگوں کی كچھ ملكيت بهی ہے اور ايک حد تک نفع و ضرر كا اختيار بهی ہے، مگر قيامت كے دن الله كے علاوه نہ کسی کا اختیار رہے گا، نہ ملکیت اور نہ حکومت، جیساکہ فرمایا: « لِمَنِ الْمُلْكُ الْيَوْمَ لِلّٰهِ الْوَاحِدِ الْقَهَّارِ» [المؤمن : ۱۶ ] ’’آج کے دن بادشاہی کس کی ہے؟ صرف اللہ کی جو ایک ہے، زبردست ہے۔‘‘ رہ گئی شفاعت تو وہ بھی کسی کے اختیار میں نہیں ہوگی، بلکہ صرف وہی کر سکے گا جسے اللہ تعالیٰ اجازت دے گا، فرمایا: « مَنْ ذَا الَّذِيْ يَشْفَعُ عِنْدَهٗۤ اِلَّا بِاِذْنِهٖ» [ البقرۃ : ۲۵۵] ’’کون ہے جو اس کے پاس اس کی اجازت کے بغیر سفارش کرے۔‘‘ مزید دیکھیے سورۂ نبا کی آیت (۳۸) کی تفسیر۔"
    }
  ]
}